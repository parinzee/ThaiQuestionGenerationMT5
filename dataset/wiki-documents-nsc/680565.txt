<doc id="680565" url="https://th.wikipedia.org/wiki?curid=680565" title="แฮร์มันน์ รอร์ชัค">แฮร์มันน์ รอร์ชัค แฮร์มันน์ รอร์ชัค (; 8 พฤศจิกายน ค.ศ. 1884 – 1 เมษายน ค.ศ. 1922) เป็นจิตแพทย์ชาวสวิส เป็นผู้คิดค้นแบบทดสอบรอร์ชัค (Rorschach test)ประวัติ ประวัติ. แฮร์มันน์ รอร์ชัค เกิดในปี ค.ศ. 1884 บิดาของเขา อุลริช รอร์ชัค มีอาชีพเป็นครูสอนศิลปะ รอร์ชัคใช้ชีวิตวัยเด็กที่เมืองชาฟฟ์เฮาเซิน ทางตอนเหนือของสวิตเซอร์แลนด์ ขณะเรียนอยู่ที่นั่น เขาถูกเพื่อน ๆ เรียกว่า "Klecks" (แปลว่า หยดหมึก) เนื่องจากเขาชอบใช้น้ำหมึกทำภาพต่าง ๆ รอร์ชัคเรียนต่อด้านการแพทย์ที่มหาวิทยาลัยซูริก ตามคำแนะนำของแอนสท์ แฮคเคล นักชีววิทยาผู้มีชื่อเสียง ขณะเรียนจิตวิทยาอยู่ที่เบอร์ลิน รอร์ชัคได้กลับมาสนใจภาพหยดหมึกที่ตัวเองชอบสมัยเด็กอีกครั้ง ในปี ค.ศ. 1921 เขาออกหนังสือ Psychodiagnostik ที่พูดถึง "แบบทดสอบรอร์ชัค" ซึ่งเป็นการทดสอบทางจิตวิทยา จากการตีความจากภาพหยดหมึกที่ผู้ร่วมการทดสอบเห็น แม้จะถูกวิพากษ์วิจารณ์ว่าเป็นวิทยาศาสตร์เทียม แต่ก็เป็นที่สนใจของนักจิตวิทยาคนอื่น ๆ หนึ่งปีหลังจากออกหนังสือ รอร์ชัคก็เสียชีวิตจากอาการเยื่อบุช่องท้องอักเสบ</doc>
