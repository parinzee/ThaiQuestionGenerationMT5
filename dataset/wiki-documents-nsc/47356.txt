<doc id="47356" url="https://th.wikipedia.org/wiki?curid=47356" title="สีดำ">สีดำ สีดำ เป็นสีของวัตถุที่ไม่สะท้อนแสงที่สเปกตรัมสะท้อนออกมา วัตถุสีดำจะดูดกลืนทุกสีในสเปกตรัม จึงไม่สะท้อนสีใด ๆ ออกมาเลย หลายคนคิดว่าสีดำคือ "การผสมทุกสีเข้าด้วยกัน" แต่ความเป็นจริงแล้ว สีที่สามารถสะท้อนแสงคืนได้หมดทุกสีคือ สีขาว บางครั้งสีดำบ่งบอกถึงความว่างเปล่า และไม่มีสีสัน แต่สีดำเป็นสีสีหนึ่ง สามารถบ่งบอกคุณลักษณ์ต่างๆ ของวัตถุ เช่น แมวสีดำ หรือภาพศิลป์สีดำความหมายและการใช้ความหมายและการใช้. - สีดำ เป็นสีแทนสัญลักษณ์ของความลึกลับน่ากลัว ความมีอำนาจ ส่วนมากจะมีความหมายไปทางลบ มีความหมายตรงข้ามกับสีขาว - การแต่งชุดดำไปงานศพ หรือติดปลอกแขนสีดำ เป็นสัญลักษณ์ของการไว้ทุกข์ - สีดำ เป็นสีหลักในระบบสี CMYK (K มาจาก black) - หนังสือและเอกสารทั่วไป มักใช้หมึกสีดำเพื่อพิมพ์หรือเขียนตัวหนังสือ ส่วนการใช้สีอื่น ๆ เพื่อตกแต่งหรือเน้นให้เด่นชัด - แฟชั่นการแต่งตัวแบบกอธ (Goth) จะเน้นไปทางสีดำ ทั้งเสื้อผ้าและการแต่งหน้า - มีความเชื่อว่าแมวดำเป็นตัวนำความโชคร้ายมาสู่ โดยเฉพาะความเชื่อที่ว่าหากแมวดำกระโดดข้ามศพ จะทำให้ศพนั้นเฮี้ยน ในขณะที่แมวดำล้วนที่เป็นแมวไทยมงคลคือ โกนจา และนิลรัตน์ - นิล เป็นอัญมณีที่มีสีดำ - ในวรรณกรรมเรื่อง กามนิตวาสิฎฐี ได้มีการเปรียบเทียบสีดำว่าเป็นสีแห่งความรัก ซึ่งจะแตกต่างไปจากคติสีดำโดยทั่วไปอย่างตรงกันข้าม เนื่องจากสีดำคือ สีเดียวกับสีพระศอของพระศิวะ ที่พระองค์ทรงดื่มพิษจากพญานาคเพื่อช่วยโลกไว้เมื่อครั้งกวนเกษียณสมุทรรูปภาพ</doc>
