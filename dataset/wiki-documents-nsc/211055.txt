<doc id="211055" url="https://th.wikipedia.org/wiki?curid=211055" title="ลัทธิมังสวิรัติ">ลัทธิมังสวิรัติ ลัทธิมังสวิรัติ หรือลัทธิกินอาหารผัก () คือ การงดบริโภคเนื้อ ได้แก่ เนื้อสัตว์ใหญ่หรือเนื้อแดง เนื้อสัตว์ปีก อาหารทะเลและเนื้อสัตว์อื่น ลัทธิมังสวิรัติอาจรวมถึงการงดผลผลิตพลอยได้จากการฆ่าสัตว์ เช่น เครื่องในสัตว์และเจละติน บุคคลอาจรับลัทธิมังสวิรัติด้วยหลายสาเหตุ หลายคนคัดค้านการทานเนื้อด้วยคำนึงถึงชีวิตที่มีความรู้สึก แรงจูงใจทางศีลธรรมดังกล่าวรวมเข้าอยู่ในความเชื่อทางศาสนาหลายศาสนา ร่วมกับมโนทัศน์สิทธิสัตว์ แรงจูงใจอื่นมีเหตุผลเกี่ยวกับสุขภาพ การเมือง สิ่งแวดล้อม วัฒนธรรม สุนทรีย์หรือเศรษฐกิจ ลัทธิมังสวิรัติมีหลากหลาย ตั้งแต่ อาหารผู้กินอาหารผัก-ไข่ (ovo-vegetarian) ซึ่งรวมไข่ แต่ไม่รวมผลิตภัณฑ์นม อาหารของผู้กินอาหารผัก-นม (lacto-vegetarian) รวมผลิตภัณฑ์นม แต่ไม่รวมไข่ และอาหารผู้กินอาหารผักไข่-นม (ovo-lacto vegetarian) ซึ่งรวมทั้งไข่และผลิตภัณฑ์นม ผู้กินอาหารผักเคร่งครัด หรือ vegan งดผลิตภัณฑ์จากสัตว์ทุกชนิด รวมทั้งไข่ นม ขี้ผึ้งและน้ำผึ้ง นอกจากนี้ ยังหลีกเลี่ยงผลิตภัณฑ์จากสัตว์ เช่น เสื้อผ้าที่ทำจากหนังสัตว์ และไขมันห่านที่ใช้ขัดรองเท้า</doc>
