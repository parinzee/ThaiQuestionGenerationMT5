<doc id="665248" url="https://th.wikipedia.org/wiki?curid=665248" title="มาร์โก ฟัน คิงเกิล">มาร์โก ฟัน คิงเกิล วึลแฟร์ต กอร์เนลียึส "มาร์โก" ฟัน คิงเกิล (, ) เกิดเมื่อวันที่ 1 ธันวาคม ค.ศ. 1992 เป็นนักฟุตบอลชาวดัตช์ ปัจจุบันเล่นในตำแหน่งกองกลางให้กับทีมชาติเนเธอร์แลนด์และสโมสรมิลานในเซเรียอา (โดยยืมตัวมาจากเชลซี) เขาเป็นลูกชายของอาเลกซ์ ฟัน คิงเกิล อดีตนักฟุตบอลซึ่งเคยทำประตูให้กับสโมสรฟุตบอลยูเทรกต์ ในนัดที่พบกับสโมสรเอลลัสเวโรนาของการแข่งขันยูฟ่าคัพ 1987–88 รอบที่ 2 ฟัน คิงเกิล เริ่มต้นชีวิตการเป็นนักฟุตบอลกับทีมเยาวชนของเอสเบเฟ ฟีเตสเซอ (SBV Vitesse) โดยเข้าร่วมสโมสรจากเมืองอาร์เนมแห่งนี้ตั้งแต่มีอายุเพียง 7 ปีใน ค.ศ. 1999 หลังจากที่ผ่านการเล่นให้กับทีมเยาวชนมาแล้วหลายระดับอายุ ฟัน คิงเกิล ก็ได้ลงเล่นเปิดตัวกับทีมชุดใหญ่ของสโมสรใน ค.ศ. 2010 ก่อนจะทำสัญญาย้ายไปยังเชลซีด้วยค่าตัวประมาณ 8 ล้านปอนด์ในปี ค.ศ. 2013 ในระดับนานาชาติ ฟัน คิงเกิล เคยลงแข่งขันในนามของทีมชาติเนเธอร์แลนด์ ชุดอายุไม่เกิน 19 ปี และ 21 ปี ก่อนที่จะเปิดตัวกับทีมชาติชุดใหญ่ในนัดที่พบกับเยอรมนีเมื่อเดือนพฤศจิกายน ค.ศ. 2012</doc>
