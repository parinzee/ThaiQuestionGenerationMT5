<doc id="56943" url="https://th.wikipedia.org/wiki?curid=56943" title="สมุทร ศิษย์นฤพนธ์">สมุทร ศิษย์นฤพนธ์ สมุทร ศิษย์นฤพนธ์ อดีตแชมป์โลกคนที่ 11 ของไทย มีชื่อจริงว่า วัชรชัย ศรประเสริฐ เกิดเมื่อวันที่ 17 พฤษภาคม พ.ศ. 2502 ที่เขตพญาไท กรุงเทพมหานครแชมป์ OPBF แชมป์ OPBF. สมุทร เริ่มฝึกมวยไทยกับครูประทีป โชคดี ใช้ชื่อว่า "เกรียงไกร สิงห์อิตาเลียน" ในขณะที่น้ำหนักยังไม่ถึง 100 ปอนด์ แต่ทว่าการชกมวยไทยไม่ประสบความสำเร็จ แพ้มากกว่าชนะ จึงเปลี่ยนมาชกในแบบสากล โดยมี ส.ท.พัฒน์ บุญเปี่ยมใจ เป็นผู้ฝึกสอน และเปลี่ยนชื่อเป็น "มหาสมุทร ศิษย์นฤพนธ์" ต่อมา พ.อ.บรรจุ อ่องแสงคุณ โปรโมเตอร์ประจำเวทีราชดำเนินเห็นฟอร์มการชกเข้า จึงให้การสนับสนุน จนได้ครองแชมป์ 105 ปอนด์ของเวที และเปลี่ยนชื่อเป็น "สมุทร ศิษย์นฤพนธ์" พ.ศ. 2529 OPBF จัดตั้งแชมป์รุ่น 105 ปอนด์ขึ้น เฉลิมพงษ์ เชี่ยวสกุลที่เป็นกรรมการจัดอันดับในขณะนั้นผลักดันสมุทรขึ้นเป็นรองอันดับ 1 ได้ชิงแชมป์สหพันธ์มวยภาคตะวันออกไกลและแปซิฟิก (OPBF) รุ่นนี้ที่ว่าง ที่กรุงโตเกียว ประเทศญี่ปุ่นสมุทรชนะคะแนนนักมวยชาวญี่ปุ่นไปได้ด้วยคะแนนขาดลอย ต่อจากนั้นได้ป้องกันตำแหน่งแชมป์ OPBF นี้ได้ถึง 4 ครั้งด้วยกันแชมป์โลกคนที่ 11 แชมป์โลกคนที่ 11. ต่อมา พ.อ.บรรจุ อ่องแสงคุณ ได้นำสถาบันสหพันธ์มวยนานาชาติ (IBF) เข้ามาในเมืองไทย และตำแหน่งแชมป์โลกรุ่น 105 ปอนดฺยังว่างอยู่ เนื่องจาก ลี คุงยุน นักมวยเกาหลีใต้สละแชมป์ไป จึงผลักดันให้สมุทรขึ้นชิงแชมป์ที่ว่างอยู่นี้กับ พริตตี้ บอย ลูคัส นักมวยชาวฟิลิปปินส์ ที่เวทีมวยราชดำเนิน สมุทรชนะลูคัสได้ไปในยกที่ 11 เนื่องจากลูคัสคิ้วแตกเป็นแผลยาวแชมป์โลกผู้อาภัพ แชมป์โลกผู้อาภัพ. หลังจากเป็นแชมป์โลกแล้ว ชื่อของสมุทรค่อนข้างอับเฉาไม่โด่งดังเหมือนแชมป์โลกยุคเดียวกันอย่างสด จิตรลดา หรือ เขาค้อ - เขาทราย แกแล็คซี่ สมุทรป้องกันตำแหน่งแชมป์ไว้ได้อีก 2 ครั้ง ด้วยการชนะ ฮวาง อิน เคียว นักมวยชาวเกาหลีใต้ ที่เวทีราชดำเนินร และเสมอกับ นิกโก้ โธมัส นักมวยชาวอินโดนีเซีย ที่อินโดนีเซีย และในการป้องกันตำแหน่งครั้งที่ 3 พบกับนิโก้ โธมัส คู่ปรับเดิมอีก คราวนี้ปรากฏว่า สมุทรเป็นฝ่ายแพ้คะแนนไป รวมเวลาครองตำแหน่งแชมป์โลกด้วยระยะเวลาสั้น ๆ เพียง 1 ปี กับ 3 เดือน หลังจากเสียแชมป์โลกไปแล้ว สมุทร ก็แขวนนวมทันที และรับราชการเป็นทหารชั้นประทวน ที่กรมการขนส่งทหารบก (สข.ทบ.) สะพานแดง เขตบางซื่อเกียรติประวัติเกียรติประวัติ. - แชมป์ประเทศไทยรุ่นมินิฟลายเวท (2528-2529)- ชิง, 26 ธันวาคม 2528 ชนะคะแนน พัฒน์ อ.ยุทธนากร - แชมป์ OPBF รุ่นมินิฟลายเวท (2529 – 2531)- ชิง, 27 เมษายน 2529 ชนะคะแนน เคนจิ โอโน่ () ที่ กรุงโตเกียว - ป้องกันครั้งที่ 1, 20 มิถุนายน 2529 ชนะน็อคยก 12 ลิตเติล โปโน่ () ที่ กรุงจากาตาร์ - ป้องกันครั้งที่ 2, 19 กุมภาพันธ์ 2530 ชนะน็อคยก 5 โนริคาสุ คาวาน่า (ญี่ปุ่น) ที่ กรุงเทพฯ - ป้องกันครั้งที่ 3, 1 มิถุนายน 2530 เสมอ จอห์น อารีฟ (อินโดนีเซีย) ที่ กรุงจากาตาร์ - ป้องกันครั้งที่ 4, 31 ธันวาคม 2530 ชนะน็อคยก 7 เด่น ส.ธนิกุล ที่ กรุงเทพฯ - แชมป์โลกรุ่นมินิฟลายเวท IBF (2531 – 2532)- ชิง, 24 มีนาคม 2531 ชนะแตก ยก 11 พริตตี้ บอย ลูกัส (ฟิลิปปินส์) ที่ เวทีราชดำเนิน - ป้องกันครั้งที่ 1, 29 สิงหาคม 2531 ชนะคะแนน ฮวาง อินเคียว () ที่ กรุงเทพฯ (เป็นการชกชิงแชมป์โลกมวยสากล คู่สุดท้ายของโลก ที่ชก 15 ยก) - ป้องกันครั้งที่ 2, 24 มีนาคม 2532 เสมอ นิกโก้ โธมัส (อินโดนีเซีย) ที่ ที่สนามกีฬาแห่งชาติเสนายัน (บังการ์โน) กรุงจาร์กาตาร์ - เสียแชมป์, 17 มิถุนายน 2532 แพ้คะแนน นิกโก้ โธมัส (อินโดนีเซีย) ที่ กรุงจากาตาร์</doc>
