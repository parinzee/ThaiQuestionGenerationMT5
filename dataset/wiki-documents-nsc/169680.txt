<doc id="169680" url="https://th.wikipedia.org/wiki?curid=169680" title="ปลาดุกไฟฟ้าแอฟริกา">ปลาดุกไฟฟ้าแอฟริกา ปลาดุกไฟฟ้าแอฟริกา (; ) ปลาน้ำจืดในอันดับปลาหนังชนิดหนึ่ง อยู่ในวงศ์ปลาดุกไฟฟ้า (Malapteruridae)ลักษณะ ลักษณะ. มีรูปร่างอ้วนป้อม ลำตัวยาว ลำตัวสีน้ำตาลหรือสีเขียวมะกอกมีลวดลายสีดำคล้ำกระจายอยู่ทั่วลำตัว ใต้ท้องสีขาว ครีบทั้งหมดสั้น ส่วนหัวมีลักษณะมนกลม ช่องปากกว้าง ตามีขนาดเล็กมาก มีหนวดสามคู่อยู่รอบปากใช้สำหรับสัมผัสหาอาหาร ส่วนหางมีลายสีขาวคล้ายรูปพระจันทร์ครึ่งเสี้ยวอยู่กลางครีบหาง และมีแถบสีดำสลับขวาพาดอยู่บริเวณคอดหางเห็นได้ชัดเจนความสามารถ ความสามารถ. สามารถปล่อยกระแสไฟฟ้าได้สูงถึง 300 โวลต์ เพื่อป้องกันตัวและหาอาหาร พฤติกรรมเป็นปลาที่เคลื่อนไหวได้ช้าและมักจะกบดานอยู่นิ่ง ๆ ใต้พื้นท้องน้ำ มักหลบซ่อนอยู่ในโพรงไม้ใต้น้ำหรือตามกอสาหร่าย ขนาดโตเต็มที่ได้ถึง 1 เมตร พบเฉพาะในทวีปแอฟริกา ถูกใช้เป็นอาหารบริโภคในท้องถิ่นมาเป็นเวลาช้านาน และยังมีความสำคัญนิยมเลี้ยงเป็นปลาสวยงามอีก ซึ่งปลาดุกไฟฟ้าปากใหญ่จะพบมีขายในตลาดปลาสวยงามมากกว่าปลาดุกไฟฟ้าปากเล็ก (M. microstoma) ซึ่งเป็นปลาที่อยู่ในสกุลเดียวกัน แต่ว่าในสถานที่เลี้ยงจริง ๆ จะเติบโตได้ช้ากว่าปลาดุกไฟฟ้าปากเล็กมาก และมีขนาดเต็มที่ประมาณ 20 เซนติเมตร เท่านั้น</doc>
