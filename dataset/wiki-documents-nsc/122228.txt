<doc id="122228" url="https://th.wikipedia.org/wiki?curid=122228" title="ทีโค บรา">ทีโค บรา ทีโค บรา (, []) เป็นนักดาราศาสตร์ผู้หนึ่งที่มีบทบาทสำคัญในการแสดงว่าดวงอาทิตย์เป็นศูนย์กลางของระบบสุริยะ เป็นอาจารย์ของโยฮันเนส เคปเลอร์ ผู้ซึ่งสร้าง กฎของเคปเลอร์ และได้จดบันทึกข้อมูลสำคัญๆ ทางดาราศาสตร์เอาไว้มากมายเช่น ซุปเปอร์โนวา ตำแหน่งดาวเคราะห์เป็นต้น ซึ่งข้อมูลส่วนหนึ่งนั้นเองที่เป็นรากฐานสำคัญให้ โยฮันเนส เคปเลอร์ สร้าง กฎของเคปเลอร์ต่อไปประวัติ ประวัติ. ทีโค บราเดิมชื่อ ทีเออ อ็อตเตอเซิน บรา (Tyge Ottesen Brahe, [) เกิดที่ปราสาท นุทสตรอป ประเทศเดนมาร์ก บิดาชื่อ โอเต บรา มารดา ชื่อ เบอาเต บิลเล มีพี่ชายฝาแฝดอีกคนหนึ่งซึ่งเสียชีวิตลงขณะอายุยังน้อย มีพี่สาวหนึ่งคนชื่อ คีร์สตีเนอ บรา และน้องสาวอีกหนึ่งคนชื่อ โซฟี บรา ราชตระกูล บรา เป็นราชตระกูลสำคัญราชตระกูลหนึ่งในราชวงศ์เดนมาร์ก ตอนเด็กๆทีโค บรา ได้อาศัยอยู่กับลุงและป้าของเขาและศึกษาเล่าเรียนภาษาลาติน ในปี พ.ศ. 2102 เขาได้เรียนต่อในมหาวิทยาลัยโคเปนเฮเกนทางด้านกฎหมายและได้ศึกษาความรู้ด้านอื่นๆอีกด้วย ณ จุดนี้เองเขาก็เริ่มสนใจทางด้านดาราศาสตร์ โดยเฉพาะอย่างยิ่งการเกิดเหตุการณ์สุริยุปราคาในวันที่ 21 สิงหาคม พ.ศ. 2103 ซึ่งทำให้เขาประทับใจในปรากฏการณ์ทางดาราศาสตร์มาก เขาเริ่มสนใจในเทหวัตถุต่างๆ อาทิ จักรราศี และพบว่าการเก็บข้อมูลทางดาราศาสตร์ในสมัยนั้นยังไม่ละเอียดพอ ทีโค บรา ได้สนใจการเก็บข้อมูลทางดาราศาสตร์ อาทิ การหาใช้เทคนิคความเหลื่อมล้ำในการหาระยะห่างระหว่างดาว การใช้กล้องโทรทรรศน์แบบหักเหแสงของ กาลิเลโอ เป็นต้น และเก็บข้อมูลดาราศาสตร์อย่างมากมายที่ปราสาท นุทสตรอป โดยมีโยฮันเนส เคปเลอร์เป็นลูกมือนั้นเอง ในปี พ.ศ. 2115 ทีโค บรา ได้แต่งงานกับ คีร์สเติน เยอร์เอินสแดตเตอร์ (Kirsten Jørgensdatter) มีลูกด้วยกันแปดคน และย้ายไปอยู่ที่โคเปนเฮเกน และเสียชีวิตลงที่นั่นในวันที่ 24 ตุลาคม พ.ศ. 2144 เนื่องจากพิษของสารเคมีซึ่งเขาทดลอง ศพของเขาได้ถูกฝังไว้ที่ เมืองปราก สาธารณรัฐเชคการบันทึกเหตุการณ์ทางดาราศาสตร์ครั้งสำคัญการบันทึกเหตุการณ์ทางดาราศาสตร์ครั้งสำคัญ. - การสังเกตเห็นซุปเปอร์โนวาในกลุ่มดาวแคสิโอเปีย ซึ่งปัจจุบันมีรหัส SN 1572 ในวันที่ 11 พฤศจิกายน พ.ศ. 2115 นอกจากนั้นแล้ว ทีโค บรา ได้บันทึกว่าดาวดวงนี้เป็นดาวประจำที่ (fixed star) ตามความเชื่อของปโตเลมี - การสร้างระบบดาวแบบทีโคนิก โดยเชื่อว่าโลกเป็นศูนย์กลางของระบบสุริยะ(และจักรวาล) โดยมีดวงจันทร์ และดวงอาทิตย์ โคจรรอบโลก และ ดาวนพเคราะห์อื่นๆ โคจรรอบดวงอาทิตย์อีกที ซึ่งนำไปสู่แนวคิดว่า ดวงอาทิตย์เป็นศูนย์กลางของระบบสุริยะ ของโยฮันเนส เคปเลอร์ลูกมือของเขา - การคำนวณความเอียงของแกนโลกได้อย่างแม่นยำคือ 23 องศา 31.5 ลิปดา - การบันทึกวงโคจรของดาวอังคาร ซึ่งทำให้โยฮันเนส เคปเลอร์สร้างกฎของเคปเลอร์ของเขาได้ - การสร้างสูตรเพื่อใช้คำนวณความคลาดเคลื่อนของตำแหน่งดาวเนื่องจากการหักเหของบรรยากาศ</doc>
