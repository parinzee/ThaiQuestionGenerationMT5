<doc id="97790" url="https://th.wikipedia.org/wiki?curid=97790" title="ไฮด์">ไฮด์ ไฮด์ () () อ่านว่า "ไฮโดะ" ใน ภาษาญี่ปุ่น และ "ไฮด์" ใน ภาษาอังกฤษ) เป็นนักร้องนำวง L'Arc~en~Ciel วง เจ-ร็อก ชื่อดัง ประวัติของเขาไม่แน่ชัดนัก ทั้งวันเกิดและชื่อจริงของเขาเป็นความลับทั้งหมด นอกจากนี้เขายังเป็นรู้จักในฐานะศิลปินเดี่ยวภายใต้สังกัด Haunted Records ในเครือ Sony Music อีกด้วย ในปี ค.ศ. 2000 ไฮด์ ได้แต่งงานกับนางแบบ โออิชิ เมกุมิ และมีลูกชายหนึ่งคน ชื่อของไฮด์ในภาษาอังกฤษจะสะกดตัวพิมพ์เล็กหมด hydeประวัติ ประวัติ. บ้านเกิดของไฮด์ อยู่ที่วากายาม่า ในแถบคันไซของญี่ปุ่น ตั้งแต่เด็กไฮด์มักจะถูกแม่ของเขาจับให้แต่งตัวเป็นผู้หญิงเสมอ และเมื่อเขาอายุได้แปดขวบ เขาก็เริ่มหันมาฟังเพลง โดยแนวเพลงที่เขาชอบคือ เฮฟวี่ เมทัล หลังจากนั้นเขาก็เข้าสู่วงการครั้งแรกโดยตั้งวงดนตรีที่ชื่อ Jerusalem's Rod ขึ้นมา โดยเขาเป็นมือกีตาร์ และออกแสดงสดตามที่ต่าง ๆ จนกระทั่งเขาได้พบกับ เท็ตสึ ซึ่งในขณะนั้นเป็นมือเบสของวงอื่น ครั้งแรกที่พบกันเท็ตสึเข้าใจว่าไฮด์เป็นผู้หญิง แต่เมื่อได้ฟังเสียงจึงรู้ว่าไม่ใช่ และรู้สึกประทับใจในความสามารถในการร้องเพลงของไฮด์ จึงเริ่มเข้ามาทำความรู้จักและทาบทามให้มาเป็นนักร้อง เท็ตสึต้องใช้เวลาอยู่พักใหญ่กว่าไฮด์จะยอมอำลาวงเก่า และออกมาเป็นสมาชิกของ "L'Arc~en~Ciel" และในปี ค.ศ. 2000 ทางวงได้พักงานชั่วคราว ซึ่งตอนนี้เองที่ไฮด์เริ่มงานโซโล่ของตัวเอง โดยออกอัลบั้มและซิงเกิลออกมามากมาย รวมทั้งเล่นหนังเรื่อง Moon Child กับนักร้องชื่อดังอย่าง แก๊กต์ อีกด้วย จนกระทั่งปี ค.ศ. 2003 ทางวงก็กลับมารวมตัวอีกครั้ง และพักอีกครั้งในปี ค.ศ. 2006 ไฮด์ได้แต่งเพลง "Glamorous Sky" ซึ่งใช้ประกอบหนังที่สร้างจากการตูนญี่ปุ่นเรื่อง นานะ และเพลงนี้ยังได้ มิกะ นากาชิม่า ผู้สวมบทนานะ มาร้องให้อีกด้วย นอกจากนี้ทั้งสองยังได้แสดงสดในรายการ มิวสิกสเตชัน ด้วยกัน โดยไฮด์เล่นกีตาร์ เดือน กุมภาพันธ์ ปี 2006 ไฮด์ได้ออกซิงเกิล Season's Call ซึ่งใช้ประกอบการ์ตูน อะนิเมะ เรื่อง Blood+ ไฮด์กลับเข้ามาในวงอีกครั้งเพื่องฉลองครบ 15 ปี L'Arc~en~Ciel และออกซิงเกิล SEVENTH HEAVEN, MY HEART DRAWS A DREAM, DAYBEARK'S BELL และ HERRY XMASออกมา ซึ่งhyde เป็นคนแต่งเนื้อเพลง ปัจจุบันได้ออกอัลบั้มล่าสุด อัลบั้ม KISS กับวง L'Arc~en~Cielผลงานเพลงดีวีดีผลงานเพลง. ดีวีดี. - Roentgen Stories (2004) - FAITH Live (2006)อัลบั้มอัลบั้ม. - Roentgen (2002) - Roentgen Overseas Version (2002) - 666 (2003) - roentgen.ENGLISH (2004) - FAITH (2006) - FAITH, U.S. Version (2006)ซิงเกิลซิงเกิล. - Evergreen (2001) #1 Japan - Angel's Tale (2001) - Shallow Sleep (2002) - Hello (2003) #1 Japan - Horizon (2003) - Countdown (2005) #1 Japan - Season's Call (2006) #1 Japan</doc>
