<doc id="358270" url="https://th.wikipedia.org/wiki?curid=358270" title="ซอ จียอน">ซอ จียอน ซอ จียอน (; ; เกิด 11 พฤศจิกายน 2529) เป็นนักแสดง นักร้อง และนางแบบชาวเกาหลีใต้ในประเทศไทยประวัติ ประวัติ. จียอนกำเนิดในประเทศเกาหลีใต้ ครอบครัวเป็นชาวเกาหลีใต้ ชื่อ "จียอน" นั้นตาตั้งให้ เมื่ออายุได้ 11 ปี จียอนย้ายเข้ามาอาศัยในประเทศไทย หลังจากที่บิดาย้ายเข้ามาทำงานได้สักพัก ปัจจุบัน บิดา มารดา พี่ชาย และน้องสาว ย้ายเข้ามาอาศัยในประเทศไทยทั้งสิ้น เมื่อเข้ามาอาศัยในประเทศไทยแล้ว จียอนรับการศึกษาระดับมัธยมศึกษาที่โรงเรียนร่วมฤดีวิเทศศึกษา กรุงเทพมหานคร เวลานั้น ถูกเพื่อนที่โรงเรียนกลั่นแกล้งเรื่องภาษา เพราะพูดไม่ได้ทั้งไทยและอังกฤษ จึงท้อใจและอยากกลับบ้านเกิดเมืองนอน แต่ได้รับกำลังใจจากบิดามาเสมอ จึงผ่านพ้นไปได้ จียอนกำลังศึกษาคณะศิลปศาสตร์ มหาวิทยาลัยอัสสัมชัญ วิชาเอก คือ ภาษาญี่ปุ่นธุรกิจการทำงาน การทำงาน. จียอนชอบร้องเพลงและประสงค์จะเป็นนักร้อง ครั้งศึกษาอยู่ ณ โรงเรียนร่วมฤดีวิเทศศึกษา ก็ได้เป็นพิธีกรในงานโรงเรียน และงานอื่น ๆ ที่สยามพารากอน ทั้งได้ร่วมกิจกรรมโรงเรียนและได้รับรางวัลเรื่อยมา แต่บิดามารดาอยากให้เป็นทูตมากกว่าเป็นนักร้อง จียอนมาเริ่มงานบันเทิง เมื่อเพื่อนชวนไปชมรายการ ไฟฟ์ไลฟ์ (Five Live) ที่ตึกแกรมมี่ และบริษัทแกรมมี่สังเกตเห็นจียอน จึงเชื้อเชิญให้มาทดสอบการแสดง แต่เนื่องจากเวลานั้นยังใช้ภาษาไทยไม่คล่อง งานเริ่มแรกจึงเป็นการถ่ายแบบ ถ่ายโฆษณา และแสดงมิวสิกวีดิโอ ภายหลัง พิชญะ และพิรัชต์ นิธิไพศาลกุล ซึ่งเป็นเพื่อนที่โรงเรียนร่วมฤดีวิเทศศึกษา และเป็นศิลปินสังกัดแกรมมี่ แนะนำให้รู้จักกับนักอำนวยการผลิต (producer) คนหนึ่งซึ่งให้จียอนร้องเพลงทดสอบ และนิติพงษ์ ห่อนาค นักประพันธ์เพลง ได้ยินเข้าก็ชอบใจ จึงนัดให้มาพบ และแสดงความประสงค์จะทำเพลงให้ จากนั้น จียอนก็ได้รับการฝึกขับร้องจากนิติพงษ์มาตลอด ต่อมา ถกลเกียรติ วีรวรรณ ผู้บริหารแกรมมี่ และผู้ก่อตั้งเอ็กแซ็กท์ บริษัทในเครือแกรมมี่ ได้ฟังเพลง "ฉันไม่มีที่ไป" ที่จียอนอัดไว้ ก็สนใจ และเมื่อได้พบตัวจียอนก็ประทับใจ จียอนจึงได้ทำงานกับเอ็กแซ็กท์ ต้นปี 2560 จียอนถูกถอดจากภาพยนตร์เรื่อง Mind Memory 1.44 พื้นที่รัก และทางผู้กำกับได้เปลี่ยนให้ จุฑามาศ วิชัย มาแสดงแทน เดือนมีนาคม ปีเดียวกัน เธอถูกถอดจากรายการตลกสองรายการ ซึ่งเป็ด เชิญยิ้มให้ชมพู่ ก่อนบ่ายคลายเครียด มาทำหน้าที่แทน ช่วงเวลาใกล้เคียงกัน เธอถูกวิจารณ์เรื่องผิดนัดถ่ายภาพยนตร์ กัดกระชากเกรียน ของ พจน์ อานนท์ รวมถึงมีปัญหาในการแสดงคู่กับเบญจพล เชยอรุณ ด้วย ที่สุด เธอเปลี่ยนผู้จัดการ และขอโทษพจน์ อานนท์ผลงานซิงเกิลมิวสิกวีดิโอซิตคอมละครโทรทัศน์ซีรีส์รายการโทรทัศน์กรรมการผลงาน. กรรมการ. - แก๊งนักสืบรายการ I Can See Your Voice Thailand นักร้องซ่อนแอบ - กรรมการรายการ The Mask Singer หน้ากากนักร้องโฆษณาโฆษณา. - อิชิตัน ทัวร์เจแปนสุดหรู เคียงคู่ 40 ซุปตาร์ (พ.ศ. 2560) - EARTHs BB Cream Smooth & Cover SPF50+ PA+++ (พ.ศ. 2560) - Sappe Beauti Drink Active Force และ Relaxing Calm (พ.ศ. 2560)รางวัล</doc>
