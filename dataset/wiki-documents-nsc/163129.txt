<doc id="163129" url="https://th.wikipedia.org/wiki?curid=163129" title="นิปปงบูโดกัง">นิปปงบูโดกัง นิปปงบูโดกัง () หรือมักเรียกโดยย่อว่าบูโดกัง เป็นสนามกีฬาในร่ม ตั้งอยู่ย่านชิโยดะ ใจกลางกรุงโตเกียว ประเทศญี่ปุ่น เป็นสนามกีฬาที่สำหรับจัดการแข่งขันกีฬาประเภทศิลปะป้องกันตัวโดยเฉพาะ เช่น คาราเต้ ยูโด มวยสากล เป็นต้น นิปปงบูโดกัง สร้างขึ้นมาเพื่อรองรับการแข่งขันยูโด ในการแข่งขันกีฬาโอลิมปิกฤดูร้อน ครั้งที่ 18 ที่ญี่ปุ่นเป็นเจ้าภาพ ใช้ทุนสร้างสองพันล้านเยน และใช้เรื่อยมาจนปัจจุบัน โดยในโอลิมปิกฤดูร้อน 2020 สนามนี้จะกลับมาใช้แข่งขันยูโดอีกครั้ง สำหรับในส่วนของมวยสากลอาชีพ ใช้เป็นสถานที่ชกชิงและป้องกันตำแหน่งแชมป์โลกของนักมวยญี่ปุ่นและนักมวยต่างชาติหลายครั้ง เช่น ยูริ อาร์บาชาค็อฟ–ฉัตรชัย อีลิทยิม (ครั้งแรกในปี ค.ศ. 1995), วีระพล นครหลวงโปรโมชั่น–โฮซูมิ ฮาเซงะวะ (ครั้งแรกในปี ค.ศ. 2005), โฮซูมิ ฮาเซงาวะ–เฟอร์นันโด มอนเทียล ในปี ค.ศ. 2010 เป็นต้น ปัจจุบันมีความจุ 14,201 คน (นั่งทั้งหมด 2,762, ชั้นหนึ่ง 3,199, ชั้นสอง 7,760, ยืน 480) และใช้เป็นสถานที่แสดงคอนเสิร์ตและกิจกรรมอย่างอื่นด้วย</doc>
