<doc id="437594" url="https://th.wikipedia.org/wiki?curid=437594" title="มาร์เทิน">มาร์เทิน มาร์เทิน หรือ หมาไม้ () เป็นสัตว์เลี้ยงลูกด้วยนมกินเนื้อขนาดเล็กสกุลหนึ่ง ในวงศ์เพียงพอน (Mustelidae) อันเป็นวงศ์เดียวกับนาก, เพียงพอน, หมาหริ่ง และวุลเวอรีน ใช้ชื่อสกุลว่า Martes มาร์เทิน มีรูปร่างโดยรวม คือ มีลำตัวเพรียวยาว ส่วนใบหน้าคลายกับสุนัข ใบหูมีขนาดกลมเล็ก หางยาวเป็นพวง มีอุ้งเท้าที่หนาและมีกรงเล็บที่แหลมคม ขนหนานุ่มมีสีขนที่หลากหลาย ตั้งแต่สีเหลืองจนถึงสีน้ำตาลเข้มจนถึงดำ แตกต่างไปกันตามชนิดและแต่ละภูมิภาคที่อาศัย มีขนาดลำตัวและน้ำหนักพอ ๆ กับแมว ปกติเป็นสัตว์ที่หากินและอาศัยเพียงลำพัง ยกเว้นในฤดูผสมพันธุ์ มาร์เทิน เป็นสัตว์ที่คล่องแคล่วว่องไวปราดเปรียว ส่วนมากมักหากินในเวลากลางคืน สามารถกินได้ทั้งพืชและสัตว์ ปีนต้นไม้ได้อย่างคล่องแคล่ว สามารถหากินได้ทั้งบนต้นไม้และพื้นดิน พบกระจายพันธุ์ตั้งแต่ทวีปอเมริกาเหนือ, ยุโรป, เอเชียเหนือ, ไซบีเรีย, เอเชียตะวันออก, ตอนใต้ของอินเดีย, เอเชียตะวันออกเฉียงใต้ สามารถปรับตัวให้เข้ากับภูมิประเทศที่หลากหลายได้ทั้งป่าดิบ, ป่าละเมาะ จนถึงชุมชนของมนุษย์ใกล้กับชายป่าการจำแนกการจำแนก. - Martes americana - Martes flavigula - Martes foina - Martes gwatkinsii - Martes martes - Martes melampus - Martes pennanti - Martes zibellina มาร์เทิน เป็นสัตว์ที่มนุษย์ล่าเพื่อเอาขนและหนังมาทำเป็นเสื้อขนสัตว์ที่มีราคาแพงและมีค่า เช่นเดียวกับเพียงพอน ซึ่งเป็นสัตว์ในวงศ์เดียวกัน สำหรับในประเทศไทย พบเพียงชนิดเดียวเท่านั้น คือ หมาไม้ (M. flavigula) ซึ่งเป็นสัตว์ป่าคุ้มครอง</doc>
