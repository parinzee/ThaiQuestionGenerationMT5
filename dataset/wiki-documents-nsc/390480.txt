<doc id="390480" url="https://th.wikipedia.org/wiki?curid=390480" title="พจนาถ พจนาพิทักษ์">พจนาถ พจนาพิทักษ์ พจนาถ พจนาพิทักษ์ เป็นนักร้อง กวี นักเขียน และนักแต่งเพลงชาวไทย เกิดวันที่ ที่บ้านเขาพระ อำเภอรัตภูมิ จังหวัดสงขลา ซึ่งเป็นภูมิลำเนาของแม่ แต่ไปเติบโตตั้งแต่เด็กและเรียนหนังสือตั้งแต่ชั้นอนุบาลจนถึงมัธยมปีที่ 3 ที่ จังหวัดสตูล อันเป็นภูมิลำเนาของพ่อ ค้นพบตัวเองว่าสนใจในสิ่งที่เรียกว่าบทกวีตอนเรียนศิลปะอยู่ที่วิทยาลัยศิลปหัตถกรรมจังหวัดนครศรีธรรมราช ต่อมาเมื่ออยู่ในรั้วมหาวิทยาลัยรามคำแหง จึงมีผลงานบทกวีและมีงานเขียนเผยแพร่นิตยสารอย่างต่อเนื่อง ได้รับรางวัล ชนะเลิศโล่ห์พระราชทานจาก สมเด็จพระเทพรัชราชสุดาฯในการประกวดบทกวีนักศึกษาของชุมนุมวรรณศิลป์5สถาบัน(จุฬาฯ,ธรรมศาสตร์,เกษตรศาสตร์,รามคำแหง,หอการค้า)ในปี พ.ศ. 2532 รางวัลบทกวีดีเด่นของสมาคมภาษาและหนังสือแห่งประเทศไทยฯในปี พ.ศ. 2537 ชนะเลิศบทกวีในวาระครบ30ปีเหตุการณ์ 6ตุลาคม ของเครือข่ายนักเขียนแห่งประเทศไทย มีผลงานรวมบทกวีนิพนธ์ออกมาตั้งแต่ปี พ.ศ. 2535 จนถึงปี พ.ศ. 2554 ตามลำดับดังนี้ ' บนปีกปรารถนา,อ่อนไหวใช่อ่อนแอ,ธารแสนสาย,พุแสงหวัง,'ชุมชนชาวดิน,'เอ่ยคำว่ารักบ้างก็ได้ ' และ ' ดินแดนไม่มหัศจรรย์ ' มีผลงานเพลงของตัวเองออกมาแล้ว8อัลบั้ม ได้แก่ ' พจนาถ ' (สังกัด ไมล์สโตนเร็คคอร์ด) , ' อยู่พรุ่งนี้ ' (สังกัด ไมล์สโตนเร็คคอร์ด) , ' ในร้านหนังสือชื่อความหลัง ' (อิสระ) , ' ฝากเพลงไปบ้าน ' (สังกัด Here) , ' เพลงกวี ' (อิสระ) , ' รวม 25 บทเพลงทุ่งแสงตะวัน ' (อิสระ) , ' เพลงเอก ' (กะทิกะลา คอมปานี) และ ' ฝันต่อฝัน ' (อิสระ) ผลงาน DVD จากบันทึกการแสดงคอนเสิร์ตเดี่ยวครั้งแรกของตัวเอง เมื่อ เดือนกุมภาพันธ์ พ.ศ. 2556 ชื่อ ' ทุ่งขอบฟ้า ใบไม้ฝัน ' เป็นหนึ่งในผู้ทำเพลงประกอบรายการสารคดี ทุ่งแสงตะวัน ทางช่อง 3 เป็นเจ้าของเสียงร้องและบทเพลงประกอบในรายการ คนค้นฅน ทางช่อง 9 เพลงนำรายการสารคดี' มดคันไฟ ' , ' สองกำลังสื่อ ' ทางThaiPBS และเพลง ฝากใจไปบ้าน ประกอบละครทางช่อง7สี</doc>
