<doc id="283611" url="https://th.wikipedia.org/wiki?curid=283611" title="องค์การตลาด">องค์การตลาด องค์การตลาด () เป็นรัฐวิสาหกิจในสังกัดกระทรวงมหาดไทย ก่อตั้งขึ้นในปี พ.ศ. 2496 เพื่อดำเนินการจัดระเบียบการค้าของพ่อค้าแม่ค้าบริเวณข้างวัดพระเชตุพนวิมลมังคลาราม และพัฒนาต่อเนื่องจนเป็นตลาดปากคลองตลาด ปัจจุบันมีตลาดสาขาอยู่ในจังหวัดลำพูน ฉะเชิงเทรา ลพบุรี และกรุงเทพมหานคร รวมจำนวนทั้งสิ้น 5 แห่งประวัติ ประวัติ. ในสมัยจอมพล ป. พิบูลสงคราม ดำรงตำแหน่งนายกรัฐมนตรี ได้มีการจัดตั้งตลาดกลาง เพื่อเป็นสถานที่รองรับพ่อค้าแม่ค้าจากบริเวณวัดพระเชตุพนวิมลมังคลาราม ซึ่งเป็นพระอารามหลวงเก่าแก่ คู่บ้านคู่เมือง ไม่ให้เกิดทัศนียภาพที่เสื่อมโทรมไปมากกว่านี้ รัฐบาลจึงจัดตั้งตลาดกลาง โดยตราพระราชกฤษฎีกาจัดตั้งองค์การตลาด พ.ศ. 2496 ขึ้น จึงทำให้มีการจัดตั้งองค์การตลาด เมื่อวันที่ 19 พฤศจิกายน พ.ศ. 2496 ภายใต้การควบคุมดูแลของกระทรวงมหาดไทย และกระทรวงพาณิชย์ ต่อมาในปี พ.ศ. 2535 จึงได้มีการกำหนดให้กระทรวงมหาดไทย เป็นผู้ควบคุมดูแลแต่เพียงผู้เดียวหน้าที่หน้าที่. 1. มุ่งเน้นการบริหารจัดการเพื่อเพิ่มศักยภาพในการแข่งขันทางการค้า 2. พัฒนาบุคลากรให้มีทักษะในการบริหาร 3. สร้างองค์กรให้เป็นองค์กรแห่งการเรียนรู้ 4. ส่งเสริมการพัฒนาตลาดทางการเกษตรถูกหลักอาชีวอนามัยและสิ่งแวดล้อม 5. ส่งเสริมการขายผลิตภัณฑ์ทางการเกษตรทั้งในและต่างประเทศโดยสร้างความร่วมมือกับภาครัฐและเอกชน 6. พัฒนาสินทรัพย์ให้เกิดมูลค่าเพิ่มตลาดสาขา ตลาดสาขา. ปัจจุบันองค์การตลาด มีสาขาจำนวน 5 สาขาสาขาปากคลองตลาด สาขาปากคลองตลาด. องค์การตลาด สาขาปากคลองตลาด เป็นสาขาแรกขององค์การตลาด กระทรวงมหาดไทย ตั้งอยู่เลขที่ 26-28 ถนนจักรเพชร แขวงวังบูรพาภิรมย์ เขตพระนคร กรุงเทพ เป็นศูนย์กลางจำหน่ายผลผลิตทางการเกษตรเน้นการขายส่ง เช่น ผักสด ผลไม้ ตลอดจนเป็นแหล่งคัดแยกสินค้า และบรรจุสินค้าเกษตรเพื่อการส่งออกอีกด้วยสาขาหนองม่วง สาขาหนองม่วง. ตั้งอยู่ ถนนพหลโยธิน อำเภอหนองม่วง จังหวัดลพบุรี เริ่มจัดตั้งขึ้นในปีงบประมาณ 2552 เป็นต้นมาสาขาลำพูน สาขาลำพูน. องค์การตลาด สาขาลำพูน เป็นตลาดเกษตรกรท้องถิ่น มุ่งเน้นการค้าขายการเกษตรของชุมชน และเป็นศูนย์กลางของการกระจายผลผลิตสู่จังหวัดเชียงใหม่ และจังหวัดใกล้เคียง โดยองค์การตลาดมีนโยบายให้ตลาดสาขาลำพูน เป็นตลาดที่มุ่งส่งเสริมการขายและการกำหนดราคาของผลผลิตของจังหวัดลำพูน เช่น ลำไย ผัก ฯลฯ อาคารตลาด ตั้งอยู่บริเวณถนนเชียงใหม่-ลำพูน หมู่ 7 บ้านป่าเห็ว ตำบลอุโมงค์ อำเภอเมือง จังหวัดลำพูน บนที่ดินราชพัสดุเนื้อที่ประมาณ 3 ไร่ ก่อสร้างในปี พ.ศ. 2535 โดยใช้งบประมาณ 12.31 ล้านบาท เริ่มเปิดดำเนินการเมื่อวันที่ 21 มกราคม พ.ศ. 2537 ปัจจุบันมีอาคารตลาด จำนวน 3 หลัง คือ อาคารตลาด 2 ชั้น จำนวน 1 หลัง และอาคารตลาดชั้นเดียว จำนวน 2 หลังสาขาตลิ่งชัน สาขาตลิ่งชัน. ตั้งอยู่บนที่ดินราชพัสดุเนื้อที่ 21-3-0 ไร่ บริเวณถนนสวนผัก ริงคลองมหาสวัสดิ์ แขวงตลิ่งชัน เขตตลิ่งชัน กรุงเทพ ประกอบด้วยอาคาร 6 ชั้น จำนวน 1 หลัง อาคารชั้นเดียว จำนวน 1 หลัง อาคารพาณิชย์ 3 ชั้น จำนวน 166 ห้องสาขาบางคล้า สาขาบางคล้า. องค์การตลาด สาขาบางคล้า เป็นตลาดกลางค้าสัตว์น้ำภาคตะวันออก เพื่อให้เกษตรกรในบริเวณใกล้เคียงสามารถนำสัตว์น้ำมาจำหน่ายให้แก่ผู้ซื้อได้โดยตรง ซึ่งทำให้ลดต้นทุนในการขนส่งจากการนำสัตว์น้ำมาจำหน่ายในกรุงเทพมหานคร ทำให้ทั้งเกษตรกรและผู้ซื้อไม่ต้องเดินทางไกล ประหยัดรายจ่าย เวลา และลดปริมาณการจราจรในกรุงเทพมหานคร โดยมีผลผลิตเข้ามาจำหน่ายในองค์การตลาดสาขาบางคล้าเฉลี่ยวันละ 50 ตัน มีการจ้างแรงงาน และมีเยาวชนเข้ามารับจ้างคัดแยกปลาในตลาดจำนวนมาก รวมทั้งเป็นการส่งเสริมให้ประชาชนในจังหวัดฉะเชิงเทราหันมาประกอบอาชีพเลี้ยงปลามากขึ้น อาคารตลาด ตั้งอยู่บนที่ดินขององค์การตลาด พื้นที่ 15 ไร่ บริเวณหมู่ที่ 3 ตำบลเสม็ดเหนือ อำเภอบางคล้า จังหวัดฉะเชิงเทรา ประกอบด้วย- อาคารพาณิชย์ 3 ชั้น 30 ยูนิต - อาคารพาณิชย์ 2 ชั้น 44 ยูนิต - อาคารชั้นเดียว 79 ห้อง - อาคารทรงไทย 14 หลัง - อาคารตลาดใหญ่ 173 แผง</doc>
