<doc id="14072" url="https://th.wikipedia.org/wiki?curid=14072" title="สยามสมาคมในพระบรมราชูปถัมภ์">สยามสมาคมในพระบรมราชูปถัมภ์ สยามสมาคมในพระบรมราชูปถัมภ์ ตั้งอยู่ถนนอโศกมนตรี กรุงเทพมหานคร ตั้งขึ้นเมื่อ พ.ศ. 2447 ในปลายรัชสมัยของรัชกาลที่ 5 ในพระบรมราชจักรีวงศ์ เพื่อศึกษาและส่งเสริมศิลปศาสตร์และวิทยาศาสตร์ที่เกี่ยวกับประเทศไทยและประเทศใกล้เคียง ระยะเวลาที่ผ่านมา สยามสมาคมได้รับพระราชทานพระมหากรุณาธิคุณจากพระบาทสมเด็จพระเจ้าอยู่หัวทุกพระองค์ทรงรับสยามสมาคมไว้ในพระบรมราชูปถัมภ์ตลอดมา นอกจากนี้ยังมีบุคคลที่มีเกียรติยศ คุณความดีในหลาย ๆ ทาง เช่น มนุษยศาสตร์ วิทยาศาสตร์ ศิลปศาสตร์ ที่ได้รับการคัดเลือกให้ดำรงตำแหน่งของสมาคมอีกจำนวนหนึ่ง สมาคมในพระบรมราชูปถัมภ์เป็นองค์กรสาธารณกุศลที่ได้ร่วมมือกับภาครัฐและเอกชนในการส่งเสริมด้านการศึกษา ด้านการเผยแพร่ ด้านการวิจัยและการอนุรักษ์ โดยที่สยามสมาคมในพระบรมราชูปถัมภ์ได้มีการจัดตั้งห้องสมุด พิพิธภัณฑ์ เพื่อส่งเสริมการศึกษา ค้นคว้า รวมทั้งผลงานด้านต่างตามวัตถุประสงค์ของสยามสมาคมในพระบรมราชูปถัมภ์ เพือใช้เป็นแหล่งศึกษาหาความรู้ของประชาชนทั่วไป โดยไม่หวังสิ่งตอบแทนเพียงแค่ใช้เป็นแหล่งความรู้เท่านั้นเอง นั่นคือจุดประสงค์หลักของสยามสมาคมในพระบรมราชูปถัมภ์สมาชิกกิตติมศักดิ์ สมาชิกกิตติมศักดิ์. ปัจจุบัน สยามสมาคมในพระบรมราชูปถัมภ์มีองค์อุปถัมภก องค์อนูปถัมภก องค์นายกกิตติมศักดิ์ และอุปนายกกิตติมศักดิ์ ดังนี้- องค์บรมราชูปถัมภก - พระบาทสมเด็จพระปรมินทรมหาภูมิพลอดุลยเดช- องค์อนูปถัมภก มี 3 พระองค์ - สมเด็จพระนางเจ้าสิริกิติ์ พระบรมราชินีนาถ - สมเด็จพระบรมโอรสาธิราชฯ สยามมกุฎราชกุมาร - สมเด็จพระเทพรัตนราชสุดาฯ สยามบรมราชกุมารี- องค์นายกกิตติมศักดิ์ - สมเด็จพระเทพรัตนราชสุดาฯ สยามบรมราชกุมารี- อุปนายกกิตติมศักดิ์ - สมเด็จพระราชชนนี อาชิ เคซัง โชเดน วังชุก แห่งราชอาณาจักรภูฏาน - เจ้าฟ้าชายฟุมิฮิโตะ อะกิชิโนะ แห่งประเทศญี่ปุ่น - เจ้าชายเฟรเดอริก มกุฎราชกุมารแห่งเดนมาร์ก- อดีตองค์อนูปถัมภก และองค์นายกกิตติมศักดิ์ - สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์- อดีตอุปนายกกิตติมศักดิ์ - หม่อมกอบแก้ว อาภากร ณ อยุธยา</doc>
