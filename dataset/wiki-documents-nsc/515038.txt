<doc id="515038" url="https://th.wikipedia.org/wiki?curid=515038" title="อัลไพน์นิวต์">อัลไพน์นิวต์ อัลไพน์นิวต์ (; ) เป็นซาลาแมนเดอร์ขนาดเล็กชนิดหนึ่ง ประเภทนิวต์ จัดอยู่ในกลุ่มนิวต์หางใบพาย (เดิมเคยใช้ชื่อวิทยาศาสตร์ว่า Triturus alpestris และMesotriton alpestris แต่ปัจจุบันได้มีการอนุกรมวิธานกันใหม่ จึงกลายเป็นชื่อพ้องไป และทำให้กลายเป็นเพียงชนิดเดียวเท่านั้นที่อยู่ในสกุล Ichthyosaura) อัลไพน์นิวต์ มีลักษณะลำตัวสีน้ำเงินเข้ม เจือด้วยจุดกลมเล็ก ๆ สีดำและขาว โดยเฉพาะในช่วงฤดูผสมพันธุ์สีจะยิ่งเข้มสวยขึ้น แต่โดยปกติแล้วสีตามลำตัวจะเป็นสีน้ำตาล มีความยาวเต็มที่ประมาณ 9-12 เซนติเมตร อาศัยอยู่ในป่าแถบเทือกเขาแอลป์ ในระดับความสูงที่ไม่มากนัก หรือพบได้กระทั่งสวนหลังบ้านที่มีแอ่งน้ำขัง หรือพื้นที่ชุ่มน้ำในพื้นที่ราบ ในเวลากลางวันจะหลบซ่อนอยู่ใต้ดิน ออกหากินในเวลากลางคืน มีถิ่นกระจายพันธุ์ทั้งในทวีปยุโรปตอนใต้และตอนเหนือ อัลไพน์นิวต์เป็นนิวต์ หรือซาลาแมนเดอร์ชนิดหนึ่ง ที่นิยมเลี้ยงกันเป็นสัตว์เลี้ยง</doc>
