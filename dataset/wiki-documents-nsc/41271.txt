<doc id="41271" url="https://th.wikipedia.org/wiki?curid=41271" title="วายเอ็มซีเอ">วายเอ็มซีเอ วายเอ็มซีเอ ( ย่อมาจาก Young Men's Christian Association) เป็นองค์กรเอกชน ของชาวคริสเตียนที่ทำหน้าที่บริการสังคม วายเอ็มซีเอมี ใน 122 ประเทศทั่วโลก ในแต่ละประเทศ วายเอ็มซีเอจะมีการดำเนินงานแตกต่างกัน และมีเป้าหมายที่แตกต่างกัน ในทวีปอเมริกาเหนือ วายเอ็มซีเอบริการสังคมโดยการจัดสรร สาธารณูปการด้านกีฬา การเลี้ยงเด็ก การตั้งแคมป์ ที่พักสำหรับเยาวชนค่ายพักแรมบ้านฉาง ค่ายพักแรมบ้านฉาง. ค่ายพักแรมของ วายเอ็มซีเอ กรุงเทพนั้นอำเภอบ้านฉาง จังหวัดระยอง (ห่างจากตลาดบ้านฉาง 7 กิโลเมตร) ใช้เวลาเดินทางจากกรุงเทพฯ ประมาณ 2 ชั่วโมงลักษณะภายในค่าย ลักษณะภายในค่าย. ค่ายพักแรม YMCA อ.บ้านฉาง จ.ระยอง มีเนื้อที่ประมาณ 100 ไร่เศษ ติดภูเขา และไม่ไกลจากทะเล (หาดพยูน หาดพลา หาดน้ำริน) มีต้นไม้ใหญ่ร่มรื่น ภายในค่ายมีสนามฟุตบอล สนามบาสเกตบอล ขนาดมาตรฐาน ห้องประชุม บ้านพัก 11 หลัง เรือนพยาบาลและมีฐานกิจกรรมกว่า 10 ฐานที่พร้อมให้บริการ สามารถจัดค่าย จัดประชุม จัดอบรมสัมมนากลุ่มเล็ก ตั้งแต่ 30 คน หรือกลุ่มใหญ่ 200 คนขึ้นไป มีบริการอาหารพร้อมรูปแบบของค่ายพักแรม รูปแบบของค่ายพักแรม. จัดกิจกรรมต่าง ๆ ตลอดเวลารุ่นละ 6 วัน 5 คืน เช่น ฟุตบอล บาสเกตบอล ลอดลวดหนาม รอก โรยตัว ปีนกำแพง พายเรือ ยิงธนู ขาตั้งสู้ กางเต้นท์ ยิงปืน ทำอาหาร เดินทางไกล ธรรมชาติศึกษา จักรยาน ศิลปะประดิษฐ์ พักแรมนอกค่าย แคมป์ไฟ มหกรรมกีฬา มุ่งเน้นที่การพัฒนาทั้ง ด้านร่างกาย จิตใจ อารมณ์ สังคม สติปัญญา และ จิตวิญญาณ ตลอดจนกิจกรรมอื่น ๆ อีกมากมาย โดยจะเปิดให้เยาวชนเข้าค่ายพักแรมในทุก ๆ เดือนตุลาคม และ เมษายน ของทุกปีวายเอ็มซีเอในประเทศไทย วายเอ็มซีเอในประเทศไทย. ในต้นศตวรรษที่ 20 ศาสนาจารย์ บุญต๋วน บุญอิตได้เริ่มและเผยแพร่งานของ YMCA ที่จะให้เกิดขึ้นในกรุงเทพฯ ที่ถนนวรจักร เพื่อเป็นศูนย์กลางของเยาวชน การกีฬา และงานสังคมสงเคราะห์ต่าง ๆ ขึ้น ซึ่งความคิดนี้ใหม่มาก และเหมาะสมกับบางกอกที่กำลังเจริญเติบโต โดยได้รับการสนับสนุนจากสมาคม YMCA ของสหรัฐอเมริกาที่ท่านเป็นสมาชิกอยู่</doc>
