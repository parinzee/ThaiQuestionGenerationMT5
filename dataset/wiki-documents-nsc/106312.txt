<doc id="106312" url="https://th.wikipedia.org/wiki?curid=106312" title="ชั้นปลากระดูกแข็ง">ชั้นปลากระดูกแข็ง ปลากระดูกแข็ง (ชั้น: Osteichthyes, ) จัดอยู่ในอาณาจักรสัตว์ซึ่งอยู่ในไฟลัมคอร์ดาตา เป็นปลาที่จัดอยู่ในชั้น Osteichthyes พบทั้งในน้ำจืดและน้ำเค็ม โครงร่างภายในเป็นกระดูกแข็งทั้งหมด ก้านครีบอาจเป็นกระดูกอ่อนหรือกระดูกแข็งก็ได้ มีกระดูกสันหลัง ปากอยู่ปลายสุดด้านหน้า มีฟัน ตาขนาดใหญ่ ไม่มีหนังตา ขากรรไกรเจริญดี หายใจด้วยเหงือก มีฝาปิดเหงือก หัวใจมี 2 ห้อง เม็ดเลือดแดงมีนิวเคลียส เส้นประสาทสมองมี 10 คู่ มีถุงรับกลิ่น 1 คู่ แยกเพศ ปฏิสนธิภายนอก ออกลูกเป็นไข่ มีบางชนิดที่ออกลูกเป็นตัวการจัดจำแนกการจัดจำแนก. - ชั้นย่อยแอกติโนเทอริกิไอ เป็นปลาที่มีก้านครีบ แบ่งย่อยได้เป็น- คอนโดรสไต เป็นปลาโบราณ มีหนวดรอบปาก เช่น ปลาสเตอร์เจียน ซึ่งมีลักษณะคล้ายปลาฉลาม, ปลาแพดเดิลที่มีปากคล้ายปากเป็ด, ปลาที่มีถุงลมคล้ายปอด - ฮอโลสไต เป็นปลาโบราณที่มีกระดูกสันหลังยกสูงขึ้นไปในครีบ เช่น ปลาการ์ไปค์, ปลาโบว์ฟิน - เทโลสไต เป็นปลาที่พบส่วนใหญ่ในปัจจุบัน มีถุงลมช่วยในการลอยตัว - ชั้นย่อยครอสโซเทอรีกิไอ มีครีบเป็นติ่งกลม มีถุงลมทำหน้าที่เป็นปอด เป็นบรรพบุรุษของสัตว์ครึ่งบกครึ่งน้ำ ได้แก่ ปลาซีลาแคนท์, ปลามีปอดความแตกต่างระหว่างปลากระดูกอ่อนและปลากระดูกแข็ง</doc>
