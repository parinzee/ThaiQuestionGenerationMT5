<doc id="702791" url="https://th.wikipedia.org/wiki?curid=702791" title="อิราวดี นวมานนท์">อิราวดี นวมานนท์ อิราวดี นวมานนท์ (18 มีนาคม พ.ศ. 2494 – 1 ตุลาคม พ.ศ. 2540) หรือนามปากกา น้ำอบ เป็นนักเขียนชาวไทย ผู้เขียน คือหัตถาครองพิภพ และ ผู้ชายไม้ประดับ อิราวดี นวมานนท์ เกิดเมื่อวันที่ 18 มีนาคม พ.ศ. 2494 เป็นบุตรของนายไฉนและนางนารี นวมานนท์ เริ่มเข้าเรียนระดับอนุบาลที่โรงเรียนอนุบาลหลังสวน ระดับประถมศึกษาที่โรงเรียนราชินีบน จนจบชั้นประถมศึกษาปีที่ 4 ตอนนั้นเองที่อิราวดีเริ่มสนใจการเขียนนิยาย จากการอ่านนิยายของดอกไม้สด (หม่อมหลวงบุปผา นิมมานเหมินท์) ต่อมาอิราวดีไปเรียนต่อที่คอนแวนต์ในเมืองดาร์จีลิง ประเทศอินเดีย ก่อนจะกลับมาเรียนต่อที่โรงเรียนเตรียมอุดมศึกษาน้อมเกล้า และระดับปริญญาตรีที่คณะอักษรศาสตร์ จุฬาลงกรณ์มหาวิทยาลัย เอกภาษาฝรั่งเศสและภาษาสเปน โดยสำเร็จการศึกษาด้วยเกียรตินิยม อิราวดีเรียนต่อระดับปริญญาโทในสาขาภาษาฝรั่งเศส ที่ประเทศสหรัฐอเมริกา ด้านชีวิตครอบครัว สมรสกับนายแพทย์วิรุณ โทณะวณิก แต่หย่าร้างในเวลาต่อมา ทั้งคู่มีบุตรด้วยกัน 2 คน คือ ธรรม์ โทณะวณิก และศีล เหล่าเกษม อิราวดี นวมานนท์ เสียชีวิตเมื่อวันที่ 1 ตุลาคม พ.ศ. 2540</doc>
