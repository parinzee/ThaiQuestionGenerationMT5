<doc id="744700" url="https://th.wikipedia.org/wiki?curid=744700" title="อีปอลิต แมฌ-มูเรียส">อีปอลิต แมฌ-มูเรียส อีปอลิต แมฌ-มูเรียส (; 24 ตุลาคม ค.ศ. 1817 – 31 พฤษภาคม ค.ศ. 1880) เป็นนักเคมีชาวฝรั่งเศส เกิดในปี ค.ศ. 1817 ที่เมืองดรากีญ็อง (Draguignan) เขามีชื่อเกิดว่า "อีปอลิต แมฌ" แต่ภายหลังนำนามสกุลของมารดามาต่อท้าย เมื่ออายุได้ 21 ปี แมฌทำงานที่ร้านขายยาของโรงพยาบาลออแตล-ดีเยอและเริ่มตีพิมพ์ผลงานด้านเคมี ช่วงคริสต์ทศวรรษ 1860 แมฌหันมาสนใจการแปรรูปไขมัน จนในปี ค.ศ. 1869 เขาได้คิดค้นเนยเทียมหรือมาร์การีน จากการผสมไขมันวัวและนมขาดมันเนย ผลงานดังกล่าวทำให้แมฌได้รับพระราชทานรางวัลจากจักรพรรดินโปเลียนที่ 3 สองปีต่อมา เขาขายสิทธิบัตรให้กับบริษัทของอันโตนียึส โยฮันเนิส ยืร์เคินส์ (Antonius Johannes Jurgens) นักธุรกิจชาวดัตช์ ซึ่งต่อมารวมกิจการกับบริษัทอื่นกลายเป็นบริษัทยูนิลีเวอร์ในปัจจุบัน แมฌเสียชีวิตที่กรุงปารีสในปี ค.ศ. 1880</doc>
