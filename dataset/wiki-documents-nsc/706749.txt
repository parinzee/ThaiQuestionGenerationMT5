<doc id="706749" url="https://th.wikipedia.org/wiki?curid=706749" title="ทะเลสาบโทยะ">ทะเลสาบโทยะ ทะเลสาบโทยะ () เป็นทะเลสาบปล่องภูเขาไฟ ในอุทยานแห่งชาติชิโกะสึ-โทยะ บนเกาะฮกไกโด ประเทศญี่ปุ่น ทะเลสาบมีลักษณะคล้ายไข่ดาว ตรงกลางทะเลสาบมีเกาะตั้งอยู่คือ นะกะโนะ-ชิมะ จากตะวันออกถึงตะวันตกมีความกว้างราว 10 กิโลเมตร และจากทิศเหนือถึงทิศใต้มีความกว้างราว 9 กิโลเมตร ทะเลสาบโทยะ เป็นทะเลสาบที่ไม่เคยแข็งตัวที่อยู่ทางเหนือที่สุดของญี่ปุ่น และเป็นทะเลสาบที่ใสเป็นอันดับสองของญี่ปุ่น เนื่องจากมีสารอาหารน้อย จึงมีแพลงตอนอาศัยอยู่น้อยน้ำจึงมีความใส และมีออกซิเจนสูงในผิวน้ำ ในเดือนกรกฎาคม พ.ศ. 2551 การประชุมสุดยอดผู้นำกลุ่ม จี 8 ครั้งที่ 34 จัดขึ้นที่ The Windsor Hotel Toya Resort & Spa ใกล้กับทะเลสาบโทยะ ทะเลสาบแห่งนี้ถือกำเนิดขึ้นจากการปะทุครั้งใหญ่ของภูเขาไฟเมื่อประมาณ 110,000 ปีก่อน มีเส้นรอบวงประมาณ 43 กิโลเมตร (ถนนรอบทะเลสาบยาวประมาณ 36 กิโลเมตร) ความสูงจากระดับน้ำทะเล 84 เมตร พื้นที่ผิวน้ำ 70.7 ตารางกิโลเมตร และความลึกเฉลี่ย 117 เมตร ถึงแม้ทะเลสาบโทยะจะอยู่บนเกาะทางตอนเหนือของประเทศญี่ปุ่น แต่ทะเลสาบนี้ก็ไม่ได้เป็นน้ำแข็งบ่อยนัก ยกเว้นช่วงที่อากาศหนาวรุนแรงมาก</doc>
