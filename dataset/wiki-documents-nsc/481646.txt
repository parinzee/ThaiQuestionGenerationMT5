<doc id="481646" url="https://th.wikipedia.org/wiki?curid=481646" title="พระพรหมโมลี (สุชาติ ธมฺมรตโน)">พระพรหมโมลี (สุชาติ ธมฺมรตโน) พระพรหมโมลี (สุชาติ ธมฺมรตโน) เจ้าคณะภาค 5 ผู้ช่วยเจ้าอาวาสวัดปากน้ำ ภาษีเจริญ แม่กองบาลีสนามหลวง เลขานุการแม่กองงานพระธรรมทูต รองประธานคณะพระธรรมจาริก หัวหน้าพระธรรมทูตสายที่ 3 ประธานคณะเลขานุการผู้ปฏิบัติหน้าที่สมเด็จพระสังฆราช เลขาธิการสมัชชามหาคณิสสรประวัติชาติกำเนิด ประวัติ. ชาติกำเนิด. พระพรหมโมลี มีนามเดิม สุชาติ นามสกุล สอดสี เกิดเมื่อวันเสาร์ที่ 23 ตุลาคม พ.ศ. 2497 ปีมะเมีย ณ บ้านบางงาม ตำบลวังหว้า อำเภอศรีประจันต์ จังหวัดสุพรรณบุรีบรรพชา - อุปสมบท บรรพชา - อุปสมบท. พระพรหมโมลี บรรพชา วันที่ 5 เมษายน พ.ศ. 2508 ณ วัดเกาะ ตำบลวังหว้า อำเภอศรีประจันต์ จังหวัดสุพรรณบุรี โดยมีพระครูวรนาถรังษี หรือหลวงพ่อปุย วัดเกาะ เป็นพระอุปัชฌาย์ บรรพชาศึกษาเล่าเรียนจวบจนสอบไล่ได้เปรียญธรรม 9 ประโยค ต่อมาอุปสมบทเป็นนาคหลวงในพระบรมราชูปถัมภ์ของพระบาทสมเด็จพระเจ้าอยู่หัวภูมิพลอดุลยเดช (รัชกาลที่9) เมื่อวันที่ 4 กรกฎาคม พ.ศ. 2519 ณ วัดพระศรีรัตนศาสดาราม แขวงพระบรมมหาราชวัง เขตพระนคร กรุงเทพมหานคร โดยมีสมเด็จพระพุทธโฆษาจารย์ (ฟื้น ชุตินฺธโร) วัดสามพระยา เป็นพระอุปัชฌาย์ สมเด็จพระมหาธีราจารย์ (นิยม ฐานิสฺสโร) วัดชนะสงคราม ครั้งดำรงสมณศักดิ์ที่พระธรรมปิฎก เป็นพระกรรมวาจาจารย์ และสมเด็จพระมหารัชมังคลาจารย์ (ช่วง วรปุญฺโญ) วัดปากน้ำภาษีเจริญ ครั้งดำรงสมณศักดิ์ที่พระธรรมธีรราชมหามุนี เป็นพระอนุสาวนาจารย์วิทยฐานะวิทยฐานะ. - พ.ศ. 2507 จบชั้นประถมศึกษาปีที่ 4 จากโรงเรียนวัดเกาะ อำเภอศรีประจันต์ จังหวัดสุพรรณบุรี - พ.ศ. 2510 สอบไล่ได้นักธรรมชั้นเอก สำนักเรียนวัดดอนเจดีย์ อำเภอดอนเจดีย์ จังหวัดสุพรรณบุรี - พ.ศ. 2519 สอบไล่ได้เปรียญธรรม 9 ประโยค สำนักเรียนวัดปากน้ำ ภาษีเจริญ - พ.ศ. 2527 จบการศึกษาปริญญาตรี พุทธศาสตรบัณฑิต (พธ.บ.) มหาวิทยาลัยมหาจุฬาลงกรณราชวิทยาลัย - พ.ศ. - จบการศึกษาปริญญาตรี ศึกษาศาสตรบัณฑิต (ศษ.บ.) มหาวิทยาลัยสุโขทัยธรรมาธิราชตำแหน่งงานปกครองตำแหน่ง. งานปกครอง. - พ.ศ. 2530 - ปัจจุบัน เป็นผู้ช่วยเจ้าอาวาสวัดปากน้ำ - พ.ศ. 2538 - 2540 เป็นรองเจ้าคณะภาค 7 (จังหวัดเชียงใหม่ ลำพูน แม่ฮ่องสอน) - พ.ศ. 2539 - ปัจจุบัน เป็นพระอุปัชฌาย์ ประเภทวิสามัญ - พ.ศ. 2540 - ปัจจุบัน เป็นเจ้าคณะภาค 5 (จังหวัดพิษณุโลก สุโขทัย อุตรดิตถ์ ตาก) - พ.ศ. 2557 - ปัจจุบัน เป็นกรรมการมหาเถรสมาคมงานการศึกษางานการศึกษา. - พ.ศ. 2519 เป็นเป็นครูสอนพระปริยัติธรรม สำนักเรียนวัดปากน้ำ - พ.ศ. 2519 เป็นกรรมการตรวจประโยคธรรมสนามหลวง - พ.ศ. 2520 เป็นกรรมการตรวจประโยคบาลีสนามหลวง - พ.ศ. 2537 - 2557 เป็นเลขานุการแม่กองบาลีสนามหลวง - พ.ศ. 2557 - ปัจจุบัน เป็นแม่กองบาลีสนามหลวงงานเผยแผ่งานเผยแผ่. - พ.ศ. 2531 เป็นเลขานุการแม่กองงานพระธรรมทูต - พ.ศ. 2535 เป็นรองหัวหน้าฝึกอบรมพระธรรมทูต - พ.ศ. 2546 - ปัจจุบัน เป็นหัวหน้าพระธรรมทูต สายที่ 3 - พ.ศ. 2551- ปัจุบัน เป็นรองประธานคณะพระธรรมจาริกงานพิเศษงานพิเศษ. - พ.ศ. 2548 เป็นคณะกรรมการศูนย์ควบคุมการไปต่างประเทศสำหรับพระภิกษุสามเณร (ศ.ต.ภ.) - พ.ศ. 2557 ประธานคณะเลขานุการผู้ปฏิบัติหน้าที่สมเด็จพระสังฆราชสมณศักดิ์สมณศักดิ์. - พ.ศ. 2530 รับพระราชทานตั้งสมณศักดิ์เป็นพระราชาคณะชั้นสามัญเปรียญที่ พระศรีศาสนวงศ์ - พ.ศ. 2535 รับพระราชทานเลื่อนสมณศักดิ์เป็นพระราชาคณะชั้นราชที่ พระราชพุทธิญาณวงศ์ ตรีปิฎกวราลงกรณ์ ธรรมิกคณิสสร บวรสังฆาราม คามวาสี - พ.ศ. 2542 รับพระราชทานเลื่อนสมณศักดิ์เป็นพระราชาคณะชั้นเทพที่ พระเทพมุนี ศรีปริยัติวรกิจ ตรีปิฎกบัณฑิต มหาคณิสสร บวรสังฆาราม คามวาสี - พ.ศ. 2547 รับพระราชทานเลื่อนสมณศักดิ์เป็นพระราชาคณะชั้นธรรมที่ พระธรรมปัญญาภรณ์ สุนทรธรรมปฏิบัติ ปริยัติวิธานวิศิษฐ์ ตรีปิฎกบัณฑิต มหาคณิสสร บวรสังฆาราม คามวาสี - พ.ศ. 2554 รับพระราชทานสถาปนาสมณศักดิ์เป็นพระราชาคณะเจ้าคณะรองที่ พระพรหมโมลี ศรีสังฆโสภณ วิมลศีลาจารนิวิฐ ปริยัติกิจดิลก ตรีปิฎกบัณฑิต มหาคณิสสร บวรสังฆาราม คามวาสี</doc>
