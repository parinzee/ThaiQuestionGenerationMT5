<doc id="409999" url="https://th.wikipedia.org/wiki?curid=409999" title="โมะน์ฮีนกา">โมะน์ฮีนกา โมะน์ฮีนกา หรือ หม่อฮิงคา (; , ) เป็นขนมจีนแบบพม่า กินกับน้ำยาปลาซึ่งเป็นอาหารประจำชาติของพม่า สามารถหารับประทานได้ทั่วประเทศ นิยมรับประทานเป็นอาหารเช้าในเมืองใหญ่มีขายเป็นอาหารริมถนน นิยมกินเป็นอาหารเช้า ในปัจจุบันมีขายในรูปกึ่งสำเร็จรูปประวัติ ประวัติ. โมะน์ฮีนกามีการสันนิษฐานว่าน่าจะเกิดขึ้นในช่วงปยูของพม่าซึ่งได้รับอิทธิพลจากจีนและอินเดีย โมะน์ฮีนกาเริ่มเป็นที่มีอิทธิพลในอาหารไทย ภายหลังสงครามโลกครั้งที่ 2 แป้งราคาถูกจากสหรัฐอเมริกาได้เข้ามาสู่ตลาดไทย และขณะเดียวกับที่สหรัฐไทยเดิมล่มสลายลง กองทัพพายัพของไทยได้กลับมาจากการรบที่ประเทศพม่า ทหารไทยได้คุ้นเคยกับอาหารพม่ามาก่อนทำให้ได้มีการคิดดัดแปลงรวมกับขนมจีนน้ำเงี้ยวให้มีรสชาติคล้ายโมะน์ฮีนกาเข้าไปด้วยการปรุง การปรุง. โมะน์ฮีนกาในแต่ละพื้นที่ของพม่ามีความแตกต่างกัน เช่นในยะไข่จะใส่กะปิมาก น้ำน้อย แต่สูตรมาตรฐานมาจากพม่าภาคใต้ซึ่งเป็นบริเวณที่หาปลาสดได้ง่าย เครื่องปรุงหลักได้แก่ผงถั่วหัวช้างหรือข้าวอบบด กระเทียม หัวหอม ตะไคร้ หยวกกล้วย ขิง กะปิ น้ำปลาและปลาดุก ต้มรวมกันให้เดือด กินกับขนมจีน ปรุงรสเพิ่มด้วยน้ำปลา มะนาวหั่น หอมเจียว ผักชี พริก และของทอดกรอบ เช่น ถั่วหัวช้าง (pè gyaw) (), ถั่วเขียว (baya gyaw) () หรือปาท่องโก๋หั่น () หรืออาจเป็นไข่ต้ม</doc>
