<doc id="24237" url="https://th.wikipedia.org/wiki?curid=24237" title="วิกิพีเดียภาษาไทย">วิกิพีเดียภาษาไทย วิกิพีเดียภาษาไทย เป็นรุ่นภาษาไทยของวิกิพีเดีย สารานุกรมออนไลน์เสรี เริ่มเขียนเมื่อวันที่ 25 ธันวาคม พ.ศ. 2546 ปัจจุบันมี บทความ (เวลาจริง) เป็นวิกิพีเดียที่มีขนาดใหญ่เป็นอันดับที่ 53 วิกิพีเดียภาษาไทยมีขนาด 754 เมกะไบต์ลักษณะเฉพาะ ลักษณะเฉพาะ. วิกิพีเดียภาษาไทยเป็นเว็บไซต์สารานุกรมออนไลน์ภาษาไทยแห่งที่สองที่ถูกสร้างขึ้น โดยก่อนหน้านี้มีสารานุกรมไทยสำหรับเยาวชน ความต่างของวิกิพีเดียคือ เนื้อหาถูกสร้างขึ้นโดยผู้ใช้หลายคน และแจกจ่ายได้เสรีภายใต้สัญญาอนุญาตครีเอทีฟคอมมอนส์ แบบแสดงที่มา-อนุญาตแบบเดียวกัน 3.0 และสัญญาอนุญาตเอกสารเสรีของกนู ในขณะที่สารานุกรมไทยสำหรับเยาวชนสงวนลิขสิทธิ์ภายใต้สัญญาอนุญาตไม่เสรี วิกิพีเดียภาษาไทยมีการย่อหน้าให้สอดคล้องกับลักษณะเอกสารภาษาไทย ซึ่งแตกต่างจากวิกิพีเดียภาษาอื่นข่าว ข่าว. เมื่อวันที่ 7 มกราคม 2554 มีข่าวว่า จุติ ไกรฤกษ์ รัฐมนตรีว่าการกระทรวงเทคโนโลยีสารสนเทศและการสื่อสาร กล่าวว่า มอบหมายให้กสท โทรคมนาคมนำเงิน 10.7 ล้านบาทจ้างแปลบทความวิกิพีเดียภาษาอังกฤษ 3 ล้านบทความเป็นภาษาไทย โดยใช้เทคโนโลยี Statistical Machine Translation เนื้อหาที่แปลแล้วจะอยู่บน www.asiaonline.com วันที่ 11 ตุลาคม 2555 ดีแทคเปิดบริการวิกิพีเดียซีโร่ (Wikipedia Zero) ซึ่งไม่เสียค่าใช้จ่าย โดยเปิดตัวครั้งแรกในงานมหกรรมทางการศึกษาเพื่อพัฒนาวิชาชีพครู (Educa 2012) เมื่อวันที่ 21 ธันวาคม 2556 มีรายงานว่า มีผู้เข้าไปแก้ไขเนื้อหาบทความกรมสอบสวนคดีพิเศษ อ้างว่า ธาริต เพ็งดิษฐ์ ถึงแก่กรรมแล้ว และแก้ไขชื่อเป็น "ธาริตสีดวง" มีผลงาน "เป่านกหวีด" ฝ่ายธาริตกล่าวว่าจะไม่ฟ้องร้อง เมื่อวันที่ 27 เมษายน 2557 ดีแทคเปิดตัวกิจกรรม "เพิ่มพูนความรู้ให้สังคมไทยกับวิกิพีเดีย" เชิญชวนให้พนักงานแปลบทความวิกิพีเดียภาษาอังกฤษเป็นภาษาไทย โดยตั้งเป้าช่วยสร้างบทความภาษาไทย 5,000 เรื่อง จำนวนชั่วโมงอาสารวมกว่า 10,000 ชั่วโมง ด้านทวีธรรม ลิมปานุภาพ ผู้ประสานงานอาสาสมัครวิกิพีเดียในประเทศไทย กล่าวว่า วิกิพีเดียภาษาไทยยังมีบทความน้อยมากเมื่อเทียบกับวิกิพีเดียภาษาอื่น และบทความส่วนใหญ่ยังสั้นและข้อมูลไม่ครบถ้วน นอกจากนี้ ยังมีอาสาสมัครน้อยมากเมื่อเทียบกับประชากรที่เข้าถึงอินเทอร์เน็ตได้ การที่มีอาสาสมัครเพิ่มขึ้นจะทำให้วิกิพีเดียภาษาไทยสามารถบริหารเนื้อหาให้มีคุณภาพทัดเทียมวิกิพีเดียในประเทศที่พัฒนาแล้ว เมื่อวันที่ 21 สิงหาคม 2557 มีข่าวว่า วิกิพีเดียภาษาไทยระบุชื่อ พลเอก ประยุทธ์ จันทร์โอชา เป็นนายกรัฐมนตรีก่อนหน้าสภานิติบัญญัติแห่งชาติลงมติเลือก เมื่อวันที่ 19 กันยายน 2557 ช่วงบ่าย มีรายงานว่าเมื่อเข้ายูอาร์แอลวิกิพีเดียภาษาไทยแล้ว หน้าจอปรากฏข้อความจากกระทรวงเทคโนโลยีสารสนเทศและการสื่อสารระบุว่า "มีเนื้อหาและข้อมูลที่ไม่เหมาะสม" เครือข่ายที่ไม่สามารถเข้าถึงได้มี 3BB และทรู แต่ยังสามารถเข้าได้ทางยูอาร์แอล https ตลอดจนรุ่นสำหรับโทรศัพท์เคลื่อนที่สถิติการเข้าใช้ สถิติ. การเข้าใช้. เว็บไซต์วิกิพีเดีย (รวมทุกภาษา) เป็นเว็บไซต์ที่มีผู้ใช้จากประเทศไทยเข้ามากเป็นอันดับที่ 8 โดยการจัดอับดับของอเล็กซา และเมื่อเทียบกับวิกิพีเดียภาษาอื่น ๆ วิกิพีเดียภาษาไทยมีผู้ใช้ทั่วโลกเข้ามากเป็นอันดับที่ 19 จากฐานข้อมูลสถิติของวิกิมีเดีย จากการสำรวจด้วยแบบสอบถามโดย มนัสชล หิรัญรัตน์ นิเทศศาสตรมหาบัณฑิต จุฬาลงกรณ์มหาวิทยาลัยในราว พ.ศ. 2549-2550 จากกลุ่มตัวอย่างผู้ใช้วิกิพีเดียภาษาไทยและผู้ใช้อินเทอร์เน็ตชาวไทย 400 คน ร้อยละ 80 เปิดดูวิกิพีเดียภาษาไทยอย่างน้อยเดือนละหนึ่งครั้ง และร้อยละ 48 เปิดอย่างน้อยสัปดาห์ละหนึ่งครั้ง โดยร้อยละ 54 เข้าสู่เว็บไซต์โดยตรง (ผ่านทางที่อยู่ th.wikipedia.org) และร้อยละ 51 เข้าผ่านทางเสิร์ชเอนจิน (หนึ่งคนสามารถตอบได้มากกว่าหนึ่งช่องทาง) และมีประมาณร้อยละ 27 ที่ตอบว่าเคยมีส่วนร่วมในการปรับปรุงเนื้อหาในวิกิพีเดียภาษาไทย ใน พ.ศ. 2555 มีการเปิดเผยคำค้นที่มีผู้ค้นหามากที่สุด พบว่าคำค้นสามอันดับแรกที่มีผู้ค้นหาในวิกิพีเดียภาษาไทยมากที่สุด ได้แก่ สมาคมประชาชาติแห่งเอเชียตะวันออกเฉียงใต้, เศรษฐกิจพอเพียงและประเทศไทยตามลำดับ ในเดือนเมษายน พ.ศ. 2557 มี 5,704 บัญชีที่มีการแก้ไขอย่างน้อย 10 ครั้ง มีบัญชีที่แก้ไขมากกว่า 5 ครั้งในเดือนนั้น 347 บัญชี และแก้ไขมากกว่า 100 ครั้ง 52 บัญชีขนาดจำนวนบทความ ขนาด. จำนวนบทความ. ปัจจุบันวิกิพีเดียภาษาไทยมีทั้งหมด หน้า โดยเป็นบทความ หน้า ส่วนที่เหลือเป็นหน้าโครงการ แม่แบบ วิธีใช้ หน้าพิเศษ และหน้าอภิปรายจำนวนผู้ลงทะเบียน จำนวนผู้ลงทะเบียน. ปัจจุบันมีจำนวนผู้ใช้ที่ลงทะเบียนแล้ว บัญชี เป็นผู้ดูแล บัญชี อัตราส่วนผู้ใช้ต่อผู้ดูแลเท่ากับประมาณ- 30 พฤศจิกายน 2548 - 2,000 บัญชี - 7 กุมภาพันธ์ 2549 - 3,000 บัญชี - 6 เมษายน 2549 - 4,000 บัญชี - 15 พฤษภาคม 2549 - 5,000 บัญชี - 2 กันยายน 2549 - 10,000 บัญชี - 3 ธันวาคม 2549 - 15,000 บัญชี - 3 มีนาคม 2550 - 20,000 บัญชี - 9 มิถุนายน 2550 - 25,000 บัญชี - 2 กันยายน 2550 - 30,000 บัญชี - 4 ธันวาคม 2550 - 35,000 บัญชี - 4 มีนาคม 2551 - 40,000 บัญชี - 14 มิถุนายน 2551 - 45,000 บัญชี - 30 สิงหาคม 2551 - 50,000 บัญชี - 18 กุมภาพันธ์ 2552 - 60,000 บัญชีจำนวนสื่อภาพและเสียง จำนวนสื่อภาพและเสียง. ปัจจุบันมีจำนวนไฟล์ภาพและสื่อทั้งหมด ไฟล์ ไม่รวมภาพที่เชื่อมโยงมาจากวิกิมีเดียคอมมอนส์- 25 มีนาคม 2550 - 10,000 ไฟล์ - 30 ธันวาคม 2551 - 20,000 ไฟล์จำนวนการแก้ไข จำนวนการแก้ไข. ปัจจุบันมีการแก้ไขทั้งหมดรวม ครั้ง หรือ / round 3 ครั้งต่อหนึ่งหน้าโดยเฉลี่ย- 8 เมษายน 2550 - 500,000 ครั้ง - 1 มิถุนายน 2550 - 600,000 ครั้ง - 12 สิงหาคม 2550 - 700,000 ครั้ง - 15 ตุลาคม 2550 - 800,000 ครั้ง - 20 ธันวาคม 2550 - 900,000 ครั้ง - 22 กุมภาพันธ์ 2551 - 1,000,000 ครั้ง - 13 เมษายน 2551 - 1,100,000 ครั้ง - 27 พฤษภาคม 2551 - 1,200,000 ครั้ง - 28 มิถุนายน 2551 - 1,300,000 ครั้ง - 28 สิงหาคม 2551 - 1,400,000 ครั้ง - 27 มิถุนายน 2552 - 2,000,000 ครั้ง - ไม่ทราบปี - 3,000,000 ครั้ง - พ.ศ. 2555 - 4,000,000 ครั้งการประเมินคุณภาพภายใน การประเมินคุณภาพภายใน. โดยรวมวิกิพีเดียใช้การควบคุมคุณภาพภายในซึ่งใช้จัดระเบียบการสนับสนุนและพัฒนาเนื้อหาแก่ผู้ใช้ พิสัยการประเมินควบคุมคุณภาพเริ่มจากการประเมินขั้น "โครง" ซึ่งจากนั้นจะมีการขัดเกลาและพัฒนาเป็น "พอใช้" และ "ดี" ตามลำดับ กระทั่งถึงมาตรฐานคุณภาพที่ประเมินภายในสูงสุดในขั้น "บทความคัดสรร" ในบรรดา 80,000 กว่าบทความในเดือนมิถุนายน 2557 มี 110 บทความที่เป็นบทความคัดสรร (ประมาณ (/)round4 % ของทั้งหมด)</doc>
