<doc id="251211" url="https://th.wikipedia.org/wiki?curid=251211" title="คลาวด์เบอร์รีแจม">คลาวด์เบอร์รีแจม คลาวด์เบอร์รีแจม () เป็นวงสวีดิชป็อป ที่ผสมผสานกลิ่นอาย บอสซาโนวา-โซล และแจ๊สในดนตรี ประกอบด้วยสมาชิก Jennie Medin, Jörgen Wärnström และ Henrik Sundqvist คลาวด์เบอร์รีแจม ก่อตั้งวงในปี 1991 หลังจากนั้นปี 1992 ออกผลงานอีพีอัลบั้มแรกชุด LA LA LA ในแนวดนตรีที่ได้รับอิทธิพลจากเพลงสไตล์โมทาวน์ แจ๊สและบอสซาโนวา ผลงานอีพีชุดนี้ได้รับเสียงวิจารณ์ที่ดีและทำให้ได้เซ็นสัญญากับค่าย Quattro ในญี่ปุ่น ซึ่งพวกเขาก็ได้รับความสนใจอย่างมาก ในญี่ปุ่น พวกเขายังออกอัลบั้มชุด Bridge ในปี 1994 และปลายเดือนเมษายน 1995 ก็ออกผลงานอัลบั้มเต็ม ที่ออกขายทั้งในสวีเดน ญี่ปุ่น กับผลงานชื่อ Blank Paycheck ซึ่งขายได้กว่า 50,000 ชุดใน 6 เดือน ปี 1996 คลาวด์เบอร์รีแจม ออกอัลบั้มชุด Providing the atmosphere ซึ่งได้รับรางวัลแผ่นเสียงทองคำสวีเดน กับยอดขาย 50,000 ชุด และรางวัลแผ่นเสียงทองคำในญี่ปุ่นกับยอด 1 แสนชุด ในปี 1998 ออกผลงานชุด "The impossible shuffle" กับยอดขายราว 40,000 ชุด ปลายปี 1998 Jennie ตัดสินใจที่จะกลับไปเรียนต่อระดับมหาวิทยาลัย ซึ่งทำให้ทุกคนคิดว่าถึงปลายทางของวง คลาวด์เบอร์รีแจม แล้ว แต่ในปี 2000 Jörgen และ Jennie ได้พบกันอีกครั้งและเริ่มพูดถึงโครงการที่จะกลับมาทำงานร่วมกันอีกครั้ง แต่ทั้งสองก็ได้ทำงานร่วมกันในโปรเจกต์อัลบั้มเดี่ยวของ Jennie Medins ชุด The world through my eyes ในปี 2003 ในญี่ปุ่นและออกเดือนมกราคม 2004 ในสวีเดน หลังจากที่ทำงานร่วมกันนี้ทำให้คิดถึง Henrik สมาชิกของวงอีกคน ที่อยากที่จะทำงานร่วมกันอีกครั้งใน คลาวด์เบอร์รีแจม จนในที่สุดกลับมาร่วมงานกันอีกครั้งในชุด Moving on up!ผลงานผลงาน. - La La La (1992) - The Art of Being Cool (1994) - Blank Paycheck (1995) - Going Further (1996) - Providing the Atmosphere (1996) - The Impossible Shuffle (1997) - Movin' On Up (2004) - The Great Escape (2005) - Right Here, Right Now (2006) - A Good Day is Coming (2009)</doc>
