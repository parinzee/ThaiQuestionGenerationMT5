<doc id="612921" url="https://th.wikipedia.org/wiki?curid=612921" title="ปลาอ้ายอ้าว">ปลาอ้ายอ้าว ปลาอ้ายอ้าว หรือ ปลาซิวอ้าว หรือ ปลาซิวควาย () ชื่อสกุลของปลาน้ำจืดจำพวกหนึ่ง ใช้ชื่อสกุลว่า Luciosoma (/ลิว-ซิ-โอ-โซ-มา/) มีลักษณะโดยรวม คือ มีลำตัวเพรียวยาวคล้ายแท่งดินสอ ไม่มีเข็มก้านครีบแรก มีก้านครีบอ่อน 7 ก้าน ก้านครีบก้นมี 6 ก้านครีบ ปากกว้างโดยที่มุมปากยื่นยาวไปจนอยู่ในระดับใต้ตา ครีบหลังอยู่ในส่วนครึ่งหลังของลำตัว มีจุดเด่นคือ มีลายแถบสีดำข้างลำตัว ซึ่งแตกต่างออกไปตามชนิด ขนาดโดยเฉลี่ย โตเต็มที่ประมาณ 25-30 เซนติเมตร เป็นปลาที่มีพฤติกรรมอยู่รวมกันเป็นฝูงบริเวณผิวน้ำ กินอาหารโดยล่าปลาและสัตว์น้ำขนาดเล็กเป็นอาหาร รวมถึงแมลงด้วย พบกระจายพันธุ์ในประเทศไทย, ลาว, กัมพูชา จนถึงเกาะบอร์เนียวและเกาะชวา พบด้วยกันทั้งหมด 5 ชนิด ได้แก่- Luciosoma bleekeri –เป็นชนิดที่พบได้บ่อยที่สุด - Luciosoma pellegrinii - Luciosoma setigerum - Luciosoma spilopleura - Luciosoma trinema นิยมบริโภคกันเป็นปลาที่ใช้บริโภคในท้องถิ่น และเลี้ยงเป็นปลาสวยงาม</doc>
