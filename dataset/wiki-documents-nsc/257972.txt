<doc id="257972" url="https://th.wikipedia.org/wiki?curid=257972" title="เพศสัมพันธ์หมู่">เพศสัมพันธ์หมู่ เพศสัมพันธ์หมู่ หรือ เซ็กซ์หมู่ () เป็นพฤติกรรมทางเพศที่มีส่วนร่วมมากกว่า 2 คนในเวลาเดียวกัน ในหน้านี้หมายถึงเพศสัมพันธ์ของมนุษย์ อย่างไรก็ตามเพศสัมพันธ์หมู่ก็เกิดขึ้นกับสัตว์ชนิดอื่นด้วย เช่นแกะบิ๊กฮอร์นและลิงโบโนโบ ในบางครั้ง เพศสัมพันธ์หมู่ที่มีผู้ร่วม 1 คนร่วมกับคนอีกหลายคนในบางครั้งจะเรียกว่า แก็งแบง (gang bang) ในสำนวนพูดปัจจุบันคำว่า ออร์กี (orgy) อาจหมายถึง เหตุการณ์ที่เกี่ยวข้องกับเพศสัมพันธ์หมู่ เพศสัมพันธ์หมู่อาจมีคน 3 คนหรือมากกว่านั้น จะเป็นเพศใดก็ได้ ประเภทของเพศสัมพันธ์หมู่อาจแยกแยะโดยเอกลักษณ์ทางเพศ เช่นกลุ่มรักต่างเพศ ที่จะมีชาย-หญิง มีเพศสัมพันธ์แบบชายหญิงเท่านั้น ในบางครั้งอาจมีกลุ่มคนที่มีรสนิยมทางเพศอื่นเกี่ยวข้อ และ/หรือ อาจเปลี่ยนคู่ขาสลับกัน ในบางคลับ จะอนุญาตให้พาคู่ของตัวเองมาแต่จะไม่มีการสลับแลกเปลี่ยนคู่กัน ในหลายวัฒนธรรม เพศสัมพันธ์ในที่สาธารณะถือเป็นสิ่งต้องห้ามและผิดกฎหมาย มีบางคู่ไม่สนใจเรื่องเพศสัมพันธ์เฉพาะคู่ของตนเอง เพศสัมพันธ์หมู่มักเกิดขึ้นในสถานที่ส่วนตัวหรือที่ปกปิด เช่นบ้าน ห้องในโรงแรม ที่ที่ไม่มีคน คลับส่วนตัว เซ็กซ์คลับซึ่งเปิดเฉพาะสมาชิกเท่านั้น ในขณะที่อาจมีเพศสัมพันธ์ในที่อย่างป่า ที่จอดรถบรรทุก หรือในบางครั้งอาจเกิดขึ้นได้ในไนต์คลับ โรงอาบน้ำ ห้องนวด หรือบาร์ หรือในบางครั้งอาจเป็นส่วนหนึ่งของงานสังคมอย่างเช่น ปาร์ตี้ อย่างเช่นโรงอาบน้ำเกย์ เพศสัมพันธ์หมู่มีความเป็นไปได้ที่เกิดขึ้นในหมู่เพื่อน หรือแม้กระทั่งคนแปลกหน้าที่ไม่รู้จักกัน โดยเฉพาะเหตุการณ์ที่อาจเกิดขึ้นได้อย่างเช่นความเมา ทำให้เกิดเพศสัมพันธ์ขึ้น ความเพ้อฝันเกี่ยวกับเพศสัมพันธ์หมู่ เกิดขึ้นได้กับทั้งผู้ชายและผู้หญิง จากการศึกษาพบว่าระหว่าง 54%-88% ของคนฝันอยากจะดูผู้อื่นมีเพศสัมพันธ์ต่อหน้า และ 40%-42% ฝันว่าอยากให้ผู้อื่นดูมีเพศสัมพันธ์กัน และระหว่าง 39%-72% ฝันเกี่ยวกับการพันธนาการ</doc>
