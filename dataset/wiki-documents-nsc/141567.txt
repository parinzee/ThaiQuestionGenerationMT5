<doc id="141567" url="https://th.wikipedia.org/wiki?curid=141567" title="กฤษฎา อรุณวงษ์ ณ อยุธยา">กฤษฎา อรุณวงษ์ ณ อยุธยา ศาสตราจารย์กิตติคุณ ร้อยเอก กฤษฎา อรุณวงษ์ ณ อยุธยา (9 มกราคม พ.ศ. 2475 - 12 มกราคม พ.ศ. 2553) เป็นสถาปนิกชาวไทย นักธุรกิจ ผู้ก่อตั้งบริษัทคาซ่า อดีตคณะบดีคณะสถาปัตยกรรมศาสตร์ จุฬาลงกรณ์มหาวิทยาลัย (คนที่ 4 พ.ศ. 2517-2521) ,นักแสดง, นักบินสมัครเล่น, อดีตนักกีฬายิงปืนทีมชาติในกีฬาโอลิมปิกฤดูร้อนปี พ.ศ. 2503 และปี พ.ศ. 2507, อดีตผู้ว่าราชการกรุงเทพมหานคร คนที่ 11 และศิลปินแห่งชาติ สาขาทัศนศิลป์ (สถาปัตยกรรมร่วมสมัย) ปี พ.ศ. 2550 กฤษฎา เป็นสถาปนิกผู้บุกเบิกงานสถาปัตยกรรมสมัยใหม่ หรือ แบบโมเดิร์น คนสำคัญของไทย ด้วยผลงานออกแบบที่เป็นที่รู้จักกันดีเช่น เอ็มบีเคเซ็นเตอร์ อาคารศูนย์การค้าริเวอร์ซิตี้ อาคารสำนักงานใหญ่ บริษัท การบินไทย จำกัด (มหาชน) โบสถ์เซเวียร์ เป็นต้น ผลงานของ กฤษฎา มักเป็นอาคารเชิงพาณิชย์ขนาดใหญ่และส่วนใหญ่ตั้งในกรุงเทพมหานครประวัติ ประวัติ. ร.อ.กฤษฎา เกิดเมื่อวันที่ 9 มกราคม พ.ศ. 2475 เป็นบุตรของหม่อมหลวงวงศ์อรุณ อรุณวงศ์ จบการศึกษาระดับมัธยมศึกษาจากโรงเรียนอัสสัมชัญ (อสช 12977) ปริญญาตรีและโททางสถาปัตยกรรมศาสตร์ จากสถาบันเทคโนโลยีแมสซาชูเซตส์ (MIT) ประเทศสหรัฐอเมริกา ในปี พ.ศ. 2498, 2499 ได้รับทุนจากรัฐบาลฝรั่งเศส ไปศึกษาด้านสถาปัตยกรรมที่ โรงเรียนวิจิตรศิลป์เอกอลเดโบซาร์ และดูงานสถาปัตยกรรม เป็นเวลา 6 เดือน ในปี พ.ศ. 2503การทำงาน การทำงาน. กฤษฎาเคยรับราชการที่กรมยุทธโยธาทหารบกหลังสำเร็จการศึกษา จนถึงยศร้อยเอก แล้วจึงโอนมาเป็นอาจารย์สอนวิชาสถาปัตยกรรมศาสตร์ที่จุฬาลงกรณ์มหาวิทยาลัย (2503-2532) และมหาวิทยาลัยศิลปากร เป็นอดีตนายกสมาคมสถาปนิกสยาม (อาษา) , อดีตอุปนายกของสภาสถาปนิกเอเซีย (ARCASIA) , อดีตรองผู้ว่าราชการกรุงเทพมหานคร ฝ่ายโยธา (พ.ศ. 2533-2535) และผู้ว่าราชการกรุงเทพมหานคร (19 เมษายน 2535 – 18 เมษายน 2539) โดยการสนับสนุนของ พล.ต.จำลอง ศรีเมือง อดีตผู้ว่าฯ คนก่อน ได้รับมอบปริญญา สถาปัตยกรรมศาสตร์ดุษฎีบัณฑิตกิตติมศักดิ์ จากมหาวิทยาลัยธรรมศาสตร์ ได้รับการเชิดชูเกียรติเป็นศิลปินแห่งชาติ สาขาทัศนศิลป์ (สถาปัตยกรรมร่วมสมัย) ประจำปี พ.ศ. 2550 เมื่อวันที่ 17 มกราคม พ.ศ. 2551 จากการเสนอของคณะกรรมการวัฒนธรรมแห่งชาติ (กวช.) ร.อ.กฤษฎา อรุณวงษ์ ณ อยุธยา เป็นผู้ก่อตั้งบริษัท คาซา (CASA) มีผลงานออกแบบอาคารหลายแห่ง ที่มีชื่อเสียง เช่น อาคารใหม่สวนอัมพร อาคารสินธร ถนนวิทยุ อาคารห้างสรรพสินค้าเซ็นทรัล สาขาชิดลม สาขาสีลม และสาขาหัวหมาก สำนักงานใหญ่ธนาคารกรุงเทพ สาขาสีลม ตึกไอบีเอ็ม ถนนพหลโยธิน สำนักงานใหญ่การบินไทย และเมื่อปี 2539 ได้รับเลือกให้เป็นสถาปนิกดีเด่นของสมาคมสถาปนิกสยามในพระบรมราชูปถัมภ์ ศาสตราจารย์กิตติคุณ ร.อ.กฤษฎา อรุณวงษ์ ณ อยุธยา ถึงแก่กรรมด้วยโรคเส้นเลือดหัวใจโป่งพอง เมื่อวันที่ 12 มกราคม พ.ศ. 2553 ที่โรงพยาบาลศิริราช รวมอายุได้ 78 ปีผลงานออกแบบผลงานออกแบบ. - อาสนถานแม่พระนิรมล จังหวัดอุบลราชธานี (พ.ศ. 2503) - โรงแรมมโนราห์ (พ.ศ. 2506) - อาคารกรุงเทพสหกล (พ.ศ. 2510) - อาคารสมาคมนักข่าวไทย (พ.ศ. 2510) - อาคารเรียนคณะวิทยาศาสตร์การแพทย์ มหาวิทยาลัยมหิดล (พ.ศ. 2510) - อาคารบรรยายรวมคณะวิทยาศาสตร์การแพทย์ มหาวิทยาลัยมหิดล (พ.ศ. 2510) - อาคารสารสิน (พ.ศ. 2511) - อาคารสวนใหม่อัมพร (พ.ศ. 2511) - โบสถ์เซเวียร์ (พ.ศ. 2513) - อาคารเซเวียร์ฮอลล์ (พ.ศ. 2513) - ห้องสมุด เอ.ยู.เอ. (พ.ศ. 2513) - ธนาคารไทยทนุ สาขาสีลม (พ.ศ. 2513) - บ้านศาสตราจารย์กิตติคุณ ร้อยเอก กฤษฎา อรุณวงษ์ ณ อยุธยา (พ.ศ. 2514) - โรงพยาบาลสงขลานครินทร์ หาดใหญ่ (พ.ศ. 2516) - ธนาคารกรุงเทพสำนักงานใหญ่ (พ.ศ. 2517) - โรงแรมเพลสซิเดนท์ (พ.ศ. 2517) - ห้างสรรพสินค้าเซ็นทรัลซิดลม (พ.ศ. 2517) - อาคารสินเอเซีย (พ.ศ. 2517) - อาคารสินธร (พ.ศ. 2521) - อาคารศรีวิกรม (พ.ศ. 2522) - อาคารอมารีแอร์พอร์ต (พ.ศ. 2523) - ริเวอร์ เฮาส์ คอนโดมิเนียม (พ.ศ. 2524) - อาคารชาญอิสระ (พ.ศ. 2525) - อาคารเอส.พี.อินเตอร์ชันแนล (พ.ศ. 2525) - ศูนย์การค้ามาบุญครองเซ็นเตอร์ (พ.ศ. 2525) - อาคารเซ็นทรัลชิดลม ทาวเวอร์ (พ.ศ. 2526) - อาคารสาธรธานี (พ.ศ. 2526) - อาคารบ้านโป่ง (พ.ศ. 2526) - อาคารสำนักงานใหญ่ บริษัท การบินไทย จำกัด (พ.ศ. 2527) - อาคารเอส.พี. (ไอ.บี.เอ็ม.) (พ.ศ. 2528) - อาคารสกล (พ.ศ. 2529) - อาคารบิวตี้ เจมส์ (พ.ศ. 2530) - ส่วนต่อขยายอาคารสำนักงานใหญ่ บริษัท การบินไทย จำกัด (พ.ศ. 2531) - อาคารซี.ที.ไอ.ทาวเวอร์ (พ.ศ. 2531) - อาคารอาร์.เอส.ทาวเวอร์ (พ.ศ. 2532) - อาคารหะรินทร (พ.ศ. 2532)วงการบันเทิง วงการบันเทิง. ร.อ.กฤษฎา เป็นนักบินสมัครเล่น เคยมีผลงานเป็นนักแสดงรับเชิญ ในภาพยนตร์เรื่อง เสือ โจรพันธุ์เสือ (2541) โดยรับบทเป็น พระยาบริรักษ์ประชาราษฎร์ บิดาของ เสือใบ (อำพล ลำพูน) ตัวเอกในเรื่อง และ เรื่องพรางชมพู (2545) แสดงละครโทรทัศน์เทิดพระเกียรติเรื่อง พ่อ ตอน ชีวิตที่พอเพียง (2542) และแสดงละครเวทีการแข่งขันกีฬาโอลิมปิก การแข่งขันกีฬาโอลิมปิก. ร.อ.กฤษฎา ได้เข้ารับราชการในกองทัพไทยในปี พ.ศ. 2500 - 2503 และได้เป็นนักกีฬายิงปืนทีมชาติในกีฬาโอลิมปิกฤดูร้อนปี พ.ศ. 2503 ณ กรุงโรม ประเทศอิตาลี และปี พ.ศ. 2507 ณ กรุงโตเกียว ประเทศญี่ปุ่นเครื่องราชอิสริยาภรณ์ เครื่องราชอิสริยาภรณ์. สืบตระกูล พระยาไพชยนตเทพ- พ.ศ. 2539 - เหรียญรัตนาภรณ์ รัชกาลที่ 9 ชั้นที่ 3</doc>
