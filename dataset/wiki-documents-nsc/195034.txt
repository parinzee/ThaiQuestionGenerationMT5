<doc id="195034" url="https://th.wikipedia.org/wiki?curid=195034" title="ถนนเคหะบางพลี">ถนนเคหะบางพลี ถนนเคหะบางพลี เป็นถนนสายหนึ่งของจังหวัดสมุทรปราการ เชื่อมระหว่างพื้นที่อำเภอบางบ่อกับอำเภอบางเสาธง เริ่มจากถนนสุขุมวิทกิโลเมตรที่ 52 ใกล้กับโรงเรียนไทยรัฐวิทยา 71 ตำบลคลองด่าน อำเภอบางบ่อ ผ่านพื้นที่ตำบลบางเพรียง อำเภอบางบ่อ และตำบลบางเสาธง อำเภอบางเสาธง ผ่านชุมชนเคหะบางพลี และนิคมอุตสาหกรรมบางพลี ตัดกับถนนเทพารักษ์ (วงเวียนเคหะบางพลี) และไปบรรจบกับถนนเทพรัตนกิโลเมตรที่ 23 ข้างโรงพยาบาลบางนา 2 ตำบลบางเสาธง อำเภอบางเสาธง เป็นถนนขนาด 4 ช่องทางจราจรตลอดสาย ระยะทางทั้งหมด 9.5 กิโลเมตร โดยอยู่ในพื้นที่อำเภอบางบ่อ 3.9 กิโลเมตร และในพื้นที่อำเภอบางเสาธง 5.6 กิโลเมตร อยู่ในความรับผิดชอบของกรมทางหลวงชนบท มีหมายเลขถนน คือ สป.1006</doc>
