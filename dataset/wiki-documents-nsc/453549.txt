<doc id="453549" url="https://th.wikipedia.org/wiki?curid=453549" title="วัยมันส์คนพันธุ์ A">วัยมันส์คนพันธุ์ A วัยมันส์คนพันธุ์ A หรือ Special A , S·A(スペシャル·エー) เป็น การ์ตูนญี่ปุ่น แนวโชโจะ แต่งโดย มินามิ มากิ ในฉบับมังงะได้ตีพิมพ์ครั้งแรกในนิตยสาร ฮานะ โตะ ยูเมะ ในตั้งแต่ 1 เมษายน พ.ศ. 2546 จนถึงวันที่ 19 มีนาคม พ.ศ. 2552 ในระหว่างการตีพิมพ์ทางนิตยสาร ได้ถูกผลิตเป็นอะนิเมะขึ้น โดย สตูดิโอ กอนโซ และออกอากาศทางสถานีโทรทัศน์ Chiba TV ตั้งแต่วันที่ 6 เมษายน พ.ศ. 2551 จนถึง วันที่ 14 กันยายน พ.ศ. 2551 ในประเทศไทย เรื่องนี้ได้ลิขสิทธิ์โดยบงกช โดยได้ตีพิมพ์ครบทั้ง 17 เล่ม ส่วนฉบับอะนิเมะได้ลิขสิทธิ์โดยโรส มีเดียเนื้อเรื่อง เนื้อเรื่อง. เรื่องราวเริ่มจากสาวน้อย ฮานะโซโนะ ฮิคาริ ที่มีฝีมือชกต่อยเกินเด็กเพราะ อิทธิพลจากพ่อที่ชอบดูมวยปล้ำแต่วันหนึ่งกลับต้องพ่ายแพ้ให้กับ ทาคิชิมะ เค ลูกชายเพื่อนพ่อที่คลั่งมวยปล้ำไม่แพ้กัน ฮิคาริเลยหมายหัวเค เป็นคู่แข่งอันดับหนึ่งนับตั้งแต่นั้นมา จนกระทั่งเมื่อฮิคาริมาเรียนโรงเรียนมัธยมไฮโซที่เดียวกันกับเค และยังเป็นสมาชิกในห้องเรียนชั้นหัวกะทิหนึ่งเดียวนามว่า Special A โดยสมาชิกในห้อง S.A. คือนักเรียนที่ผลการเรียนท็อปสุดในโรงเรียน 7 คน ที่ได้สิทธิพิเศษเหนือใครนั่นก็คือ ไม่ต้องเรียน แต่ทว่า ฮิคาริ กลับมีจุดมุ่งหมายเพียงอย่างเดียวเท่านั้นคือการเอาชนะ เค ให้ได้โดยที่ไม่รู้เลยว่าเคนั้นแอบมีใจให้เธอมาตั้งแต่ต้น...เรื่องราวความรักวุ่นๆของฮิคาริและเคจะเป็นเช่นไร ติดตามมได้ใน S.A วัยมันส์คนพันธุ์ตัวละครตัวละคร. - ทาคิชิมะ เคย์ (滝島 彗) เคสอบได้อันดับที่ 1ของโรงเรียน เขาเป็นลูกชายของกลุ่มบริษัททาคิชิมะ เป็นคนที่เก่งในทุกๆด้านชอบเรียกฮิคาริว่า“คุณที่สอง” แต่จริงๆแล้วเคมีความรู้สึกอย่างหนึ่งกับฮิคาริ ตั้งแต่เด็กแล้ว ส่วนใหญ่ เคจะมีสีหน้าเฉยๆนิ่งๆ ตลอด ยกเว้น ถ้าเป็นเรื่องที่เกี่ยวข้องกับฮิคาริ ...(แอบชอบฮิคาริ)- ฮานาโซโนะ ฮิคาริ (華園 光) ฮิคาริได้อันดับที่ 2ของโรงเรียน ฮิคาริ ลูกสาวบ้านช่างไม้ฐานะธรรมดาที่แทบจะต้องขูดเลือดเนื้อส่งลูกสาวเข้าโรงเรียนคุณหนูจนถึงบัด นี้ก็ยังเอาชนะ เค ไม่ได้ซักทีถึงจะสอบได้คะแนนเต็ม แต่เคก็มีวิธีนำไปให้ได้สิน่ะ แล้วเวลาโดนเรียกว่า“คุณที่สอง” ก็จะฉุนขาดโวยแหลกแหกปากลั่น บุคลิกเป็นคนเถรตรงสุดๆแต่ค่อนข้างซื่อบื้อในเรื่องความรัก ฮิคาริคิดว่าทาคิชิมะเคเป็นคู่แข่งที่สำคัญของเธอ ตั้งแต่เคสามารถเอาชนะมวยปล้ำ ฮิคาริเป็นคนใจดี และไม่ยอมแพ้กับเรื่องใดทั้งสิ้น ทำอาหารไม่เก่ง- ยามาโมโตะ จุน (山本 純) จุนสอบได้อันดับที่ 3ของโรงเรียน เป็นลูกของโปรดิวเซอร์เพลง กับนักร้องอัจฉริยะเขาเป็นน้องชายฝาแฝดของเมงุมิ เขาไม่ค่อยพูดเหมือนกับพี่สาวจุนสนิทกับริวมาตั้งแต่เด็ก เช่นเดียวกับเมงุมิ นอกจากนี้จุนยังมีนิสัยที่ต่างจากปกติเป็นคนละคนซ่อนอยู่ด้วย- ยามาโมโตะ เมงุมิ (山本 芽) เมงุมิสอบได้อันดับที่ 4 ของโรงเรียน เธอเป็นพี่สาวฝาแฝดของจุน เมงุมิไม่ชอบเล่นกีฬา เธอเป็นคนเงียบ แต่เวลาที่ต้องการจะสื่อสารอะไรกับคนอื่น เธอจะเขียนคำพูดนั้นใส่กระดาษวาดเขียน เหตุผลก็เพื่อดูแลเสียงของตัวเอง เมงุมิสนิทกับริวมาตั้งแต่เด็ก- คาริโนะ ทาดาชิ (狩野 宙) ทาดาชิสอบได้อันดับที่5 ของโรงเรียน เขามีแม่เป็นผู้อำนวยการโรงเรียนฮาคุเซ็นคัน ชอบกินของหวานๆ โดยเฉพาะขนมที่อากิระทำ และมักแอบหยิบขนมกินแล้วก็โดนอากิระซัดอยู่ทุกที ชอบเที่ยวคนเดียว- โทโด อากิระ (東堂 明) อากิระสอบได้อันดับที่ 6 ของโรงเรียน เธอเป็นลูกสาวของประธานบริษัทสายการบิน เธอชอบนิสัยฮิคาริ จึงไม่ชอบเค แม้อากิระจะเป็นเพื่อนสมัยเด็กกับเคก็ตาม เธอชื่นชอบเวลาดื่มน้ำชาและ ผู้หญิงน่ารักๆ อากิระมักจะลงไม้ลงมือกับทาดาชิบ่อยๆ เพราะคำพูดของเขา- สึจิ ริว (辻 竜) ริวสอบได้อันดับที่ 7 ของโรงเรียน เขาเป็นลูกชายประธานบริษัทสปอร์ตเมกเกอร์ริว เป็นคนรักสัตว์ ริวสนิทกับเมงุมิและจุนมาตั้งแต่เด็กจึงผูกพันกับทั้งสองคนมาก- ไซงะ ยาฮิโระ (雑賀 八尋) ยาฮิโระเป็นคนเงียบๆ ไม่ค่อยพูดกับใคร เขาเป็นแอบชอบอากิระ และคอยให้ความช่วยเหลืออากิระมาโดยตลอด แต่เมื่อรู้ว่าอากิระและทาดาชิรักกัน ก็ยอมถอยห่างด้วยดี จึงเป็นโอกาสให้เมงุมิและยาฮิโระได้รู้จักกันและสนิทกันมากขึ้น- อุชิคุโบะ ซากุระ (牛窪 桜) คุณหนูลูกสาวมหาเศรษฐี เห็นน่ารักๆ แบบนี้ลองไปโกหกต่อหน้าเธอดูสิรับรองศพไม่สวยแน่ๆ ตอนแรก เธอคือคู่หมั้นของเค แต่เคไม่ใช่สเป็คของเธอจนได้มาพบกับจุนเธอก็ตกหลุมรักเขาตั้งแต่แรกเห็น และทั้งสองก็ได้ชอบพอกัน- โองาตะ อาโออิ (緒方 蒼) เขาก็เหมือนกับเคที่สามารถจดจำทุกอย่างได้อย่างแม่นยำ อาโออิและเครู้จักกันตั้งแต่ตอนเด็กเขาทำงานให้กับประธานของกลุ่มทาคาชิมะ (คุณตาของเค) เขาทำตามคำสั่งโดยพาเคกลับลอนดอนและ นั้นคือจุดเริ่มต้นเขากับฮิคาริกลายเป็นเพื่อนกัน อาโออิเป็นคนขี้เหงา แต่เริ่มเข้าใจความหมายที่แท้จริงของคำว่าเพื่อน โดยเห็นสิ่งที่เห็นสิ่งที่ฮิคาริ และเพื่อนๆ ทำเพื่อปกป้องไม่ให้เคต้องจากไปลอนดอนรายชื่อตอนเพลงประกอบ เพลงประกอบ. Gorgeous 4U / S.A Special A-Special Days / Hidamari no Gate / Special-Gyutto Good Luck</doc>
