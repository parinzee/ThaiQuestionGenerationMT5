<doc id="401982" url="https://th.wikipedia.org/wiki?curid=401982" title="วินนิเพ็ก">วินนิเพ็ก วินนิเพ็ก () เป็นเมืองหลวงและเมืองที่ใหญ่สุดของรัฐแมนิโทบา ประเทศแคนาดา มีประชากรเป็นครึ่งหนึ่งของรัฐแมนิโทบา มีประชากร 675,100 คน จากการสำรวจประชากรในเดือนกรกฎาคม ค.ศ. 2009 และเขตเมืองมีประชากร 742,400 คน ตั้งอยู่บริเวณที่แม่น้ำอัสซินิบอยน์และแม่น้ำเรด ไหลมาบรรจบกัน ชาวฝรั่งเศสได้เข้ามาตั้งสถานีการค้าขนเฟอร์ ในตอนต้นคริสต์ศตวรรษที่ 19 ทอมัส ดักลาส เอิร์ลแห่งเซลเคิร์ก ได้ตั้งเป็นอาณานิคมของชาวสกอต ก่อให้เกิดความขัดแย้งระหว่างผู้ที่ตั้งถิ่นฐานอยู่ก่อนกับชาวอาณานิคมที่เข้ามาใหม่ ตั้งเป็นเมืองเมื่อปี ค.ศ. 1873 มีการพัฒนาเมื่อสร้างทางรถไฟมาถึงในทศวรรษ 1880 เกิดอุทกภัยอย่างรุนแรงใน ค.ศ. 1950 ทำให้ต้องมีการสร้างเมืองขึ้นใหม่เป็นส่วนใหญ่ วินนิเพ็กเป็นเมืองศูนย์กลางวัฒนธรรม การเงิน การผลิต ผลิตภัณฑ์อาหารและเครื่องดื่ม ร้านค้า และการท่องเที่ยว และยังเป็นเมืองศูนย์กลางการเดินทาง มีสนามบินนานาชาติริชาร์ดสัน มีสถานีรถไฟที่เดินทางไปสหรัฐอเมริกาและทางตะวันตกและตะวันออกของแคนาดา</doc>
