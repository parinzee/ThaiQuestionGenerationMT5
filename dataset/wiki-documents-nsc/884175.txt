<doc id="884175" url="https://th.wikipedia.org/wiki?curid=884175" title="เทศบาลตำบลซำสูง">เทศบาลตำบลซำสูง เทศบาลตำบลซำสูง ตั้งอยู่ที่ อำเภอซำสูง จังหวัดขอนแก่น ตั้งอยู่ทางทิศตะวันออกเฉียงเหนือของจังหวัดขอนแก่น ระยะทางห่างประมาณ 35 กิโลเมตร และระยะทางห่างจากอำเภอ 100 เมตร ครอบคลุมพื้นที่ตำบลกระนวนทั้งตำบล โดยเป็นที่ราบสูงสภาพดินปนทราย และพื้นที่บางส่วนเป็นดินเหนียว มีลำห้วยไหลผ่าน 1 สาย คือ ห้วยสายบาตร ซึ่งเป็นแหล่งน้ำสำคัญที่ใช้ในการเกษตรกรรม และประมงพื้นบ้านที่สำคัญ ข้อมูลทั่วไป ข้อมูลทั่วไป. อาณาเขต- ทิศเหนือ ติดกับ องค์การบริหารส่วนตำบลห้วยเตย - ทิศใต้ ติดกับ องค์การบริหารส่วนตำบลคูคำ - ทิศตะวันออก ติดกับ องค์การบริหารส่วนตำบลชื่นชม (อำเภอชื่นชม) - ทิศตะวันตก ติดกับ องค์การบริหารส่วนตำบลบ้านโนน, องค์การบริหารส่วนตำบลคูคำ ประวัติ คำว่า "ซำสูง" มีความหมายตามฐานทางภาษาอีสาน หรือภาษาลาว คำว่า "ซำ" แปลว่า บริเวณที่ต่ำที่มีน้ำไหลมารวมเป็นแอ่งขัง หรือเป็นที่ชุ่มชื่นมีน้ำใต้ดินมาก เช่น ที่ต่ำของเนินป่า ร่องภูเขา เช่นชื่อซำต่าง ๆ ของภูกระดึง  เป็นต้น โดยชื่อหมู่บ้านในเขตอำเภอซำสูงที่มี "ซำ" เช่น บ้านซำโอง ฉะนั้น ซำสูง จึงหมายถึง ชื่อหนึ่งของชุมชนบ้านกระนวน บ้านโคกสูง ตำบลกระนวน อำเภอซำสูง ซึ่งตั้งอยู่บริเวณที่ชุ่มชื้นมีน้ำใต้ดินไหลมาจากที่สูงของป่าดงซำ ซึ่งเป็นป่าดิบแล้งที่อุดมสมบูรณ์ ผืนป่าดงซำผืนนี้มีพื้นที่ครอบคลุมและเป็นส่วนหนึ่งของพื้นที่รอยต่อของอำเภอน้ำพอง อำเภอกระนวน และอำเภอซำสูง โดยอำเภอซำสูงมีพระพุทธรูปอันศักดิ์สิทธิ์ปางสะดุ้งมาร ก่อสร้างสมัยทวาราวดี นามว่า "หลวงปู่พระเจ้าใหญ่" ประดิษฐานที่วัดโพธิ์ชัย เป็นที่เคารพสักการะของ ประชาชนในเขตเทศบาลและประชาชนทั่วไป บ้านกระนวน แรกเริ่มจากมีคนลาว จำนวน 5 ครอบครัว ได้อพยพหนีสงคราม โดยอพยพมาตามลำน้ำพองเข้าป่าหาพื้นดินที่มีความอุดมสมบูรณ์ จึงมาพบป่าดงซำและบึงกะซา ซึ่งเป็นบึงใหญ่และพบพระพุทธรูปองค์ใหญ่ประดิษฐ์อยู่ในป่าดงดิบ ฉะนั้นคนลาวทั้ง 5 ครอบครัว จึงเอาเป็นที่อยู่ก่อตั้งเป็นหมู่บ้านชื่อว่า "บ้านกระนวน และต่อมาเป็น ตำบลกระนวน อำเภอกระนวน และในเมื่อวันที่ 5 กรกฎาคม พ.ศ. 2516 ทางราชการได้ให้จัดตั้งเป็น สภาตำบลกระนวน ขึ้นครอบคลุมพื้นที่ทั้งตำบล จำนวน 7 หมู่บ้าน ได้แก่ บ้านกระนวน หมู่ 1, บ้านกระนวน หมู่ 2, บ้านโคกสูง หมู่ 3, บ้านสว่าง หมู่ 4, บ้านหลุบเลา หมู่ 5, บ้านอ้อคำ หมู่ที่ 6 และบ้านซำสูง หมู่ที่ 7 จนกระทั่งในวันที่ 24 สิงหาคม พ.ศ. 2534 ได้ประกาศจัดตั้ง สุขาภิบาลซำสูง ขึ้นในเขตตำบลกระนวนโดยแยกพื้นที่ตำบลกระนวนบางส่วนมาอยู่ในการปกครอง 3 หมู่บ้าน ได้แก่1. บ้านกระนน หมู่ 1 2. บ้านกระนวน หมู่ 2 3. บ้านโคกสูง หมู่ 3 จึงมีผลทำให้ สภาตำบลกระนวน เหลือพื้นที่ปกครอง 4 หมู่บ้าน คือ บ้านสว่าง หมู่ 4, บ้านหลุบเลา หมู่ 5, บ้านอ้อคำ หมู่ที่ 6 และบ้านซำสูง หมู่ที่ 7 นอกเขตสุขาภิบาลซำสูง ต่อมาวันที่ 3 พฤศจิกายน พ.ศ. 2536 มีประกาศจัดตั้งตำบลห้วยเตย อำเภอกระนวนขึ้น โดยโอนเอา บ้านสว่าง หมู่ 4, บ้านหลุบเลา หมู่ 5 ตำบลกระนวน และรวมหมู่บ้านในตำบลคำแมด ตั้งรวมขึ้นในเขตปกคองอำเภอกระนวน ทำให้ สภาตำบลกระนวน เหลือเขตปกครองเพียง 2 หมู่บ้าน ต่อมาในวันที่ 31 มีนาคม พ.ศ. 2537 ทางราชการได้แบ่งพื้นที่การปกครองของอำเภอกระนวน โดยแยกออกมาจัดตั้งเป็น กิ่งอำเภอซำสูง โดยรวมไว้ 5 ตำบล คือ ตำบลกระนวน ตำบลคำแมด ตำบลบ้านโนน ตำบลคูคำ และตำบลห้วยเตย โดยมีที่ตั้งทีว่าการกิ่งอำเภอซำสูง ขึ้นที่ตำบลกระนวน และเมื่อมีการจัดตั้งกิ่งอำเภอขึ้นในพื้นที่ทำให้ประชาชนทั่วไปอพยพเข้ามาอยู่อาศัยทำมาหากินในพื้นที่ตำบลกระนวนเพิ่มขึ้น จึงได้มีการแยกหมู่บ้านออกเพิ่มอีก 1 หมู่ คือ บ้านยางคำ ในเขตปกครองของสภาตำบลกระนวน รวมเป็น 3 หมู่บ้าน และเมื่อวันที่16 ธันวาคม พ.ศ. 2539 กระทรวงมหาดไทยประกาศเปลี่ยนแปลงฐานะ สภาตำบลกระนวน เป็น องค์การบริหารส่วนตำบลกระนวนซึ่งมีพื้นที่ปกครองนอกเขตสุขาภิบาลซำสูง ได้แก่- บ้านอ้อคำ หมู่ที่ 4 (เปลี่ยนจากหมู่ 6) - บ้านซำสูง หมู่ที่ 5 (เปลี่ยนจากหมู่ 7) - บ้านยางคำ หมู่ที่ 6 และเมื่อปีพ.ศ. 2542 กระทรวงมหาดไทยได้ประกาศเปลี่ยนฐานะ สุขาภิบาลซำสูง เป็น เทศบาลตำบลซำสูง มีเขตครอบคลุมพื้นที่บางส่วนของตำบลกระนวนตามเขตสุขาภิบาลซำสูงเดิม และต่อมาในวันที่ 6 กันยายน พ.ศ. 2547 กระทรวงมหาดไทยประกาศยุบองค์การบริหารส่วนตำบลกระนวนรวมกับเทศบาลตำบลซำสูง จึงมีผลทำให้ เทศบาลตำบลซำสูง มีพื้นที่ครอบคลุมตำบลกระนวนทั้งตำบล มาจนทุกวันนี้ การปกครอง  การปกครอง. เทศบาลตำบลซำสูง ครอบคลุมพื้นที่ตำบลกระนวนทั้งตำบล จำนวน 6 หมู่บ้าน 1,751 ครัวเรือน ได้แก่- บ้านกระนวน หมู่ที่ 1 - บ้านกระนวน หมู่ที่ 2 - บ้านโคกสูง หมู่ที่ 3 - บ้านอ้อคำ หมู่ที่ 4 - บ้านซำสูง หมู่ที่ 5 - บ้านยางคำ หมู่ที่ 6การศึกษา การศึกษา. เทศบาลตำบลซำสูง  มีโรงเรียนระดับประถมศึกษาและมัธยมศึกษา  ดังนี้ สังกัด สำนักงานเขตพื้นที่การศึกษาประถมศึกษาขอนแก่น เขต 41. โรงเรียนบ้านกระนวนซำสูง สังกัด องค์การบริหารส่วนจังหวัดขอนแก่น1. โรงเรียนซำสูงพิทยาคม สังกัด เทศบาลตำบลซำสูง- ศูนย์พัฒนาเด็กเล็กของเทศบาลตำบลซำสูง สังกัด เอกชน1. โรงเรียนอนุบาลศรีซำสูงการสาธารณสุข การสาธารณสุข. เทศบาลตำบลซำสูง มีสถานที่บริการสาธารณสุข  ดังนี้ - โรงพยาบาลซำสูง  (ขนาด 30 เตียง) - โรงพยาบาลส่งเสริมสุขภาพตำบลกระนวน - คลินิกเอกชน  (จำนวน 3 แห่ง)</doc>
