<doc id="613999" url="https://th.wikipedia.org/wiki?curid=613999" title="โปรเจกต์รันเวย์ ฤดูกาลที่ 4">โปรเจกต์รันเวย์ ฤดูกาลที่ 4 โปรเจกต์รันเวย์ ฤดูกาลที่ 4 เป็นรายการเรียลลิตีโชว์ค้นหานักออกแบบแฟชั่นของสหรัฐอเมริกา ออกอากาศครั้งแรกที่สหรัฐอเมริกาทางช่องบราโว่ ในวันที่ 14 พฤศจิกายน พ.ศ. 2550 ในฤดูกาลนี้มีผู้เข้าแข่งขันทั้งหมด 15 คน และได้นางแบบชื่อดัง ไฮดี คลูม รับหน้าที่เป็นพิธีกรและกรรมการตัดสินในฤดูกาลนี้ ร่วมกับ ไมเคิล คอร์ส นักออกแบบแฟชั่นชื่อดัง และ นีน่า การ์เซีย บรรณาธิการนิตยสาร แอล (Elle) นอกจากนี้ยังมี ทิม กันน์ มาเป็นที่ปรึกษาคอยให้คำแนะนำกับผู้เข้าแข่งขันอีกด้วยผู้เข้าแข่งขันนักออกแบบแฟชั่น ผู้เข้าแข่งขัน. นักออกแบบแฟชั่น. 15 นักออกแบบในฤดูกาลนี้ ประกอบไปด้วย:นางแบบผลการแข่งขันรายชื่อตอนตอนที่ 1: Sew Us What You Got รายชื่อตอน. ตอนที่ 1: Sew Us What You Got. ในตอนแรกของฤดูกาลนี้ นักออกแบบทั้ง 15 คนได้เดินทางมายังอพาร์ตเมนท์ในนครนิวยอร์ก ซึ่งเป็นที่พักของพวกเขา จากนั้นทุกคนได้ไปรวมกันที่สวนสาธารณะไบรอันท์ เพื่อฉลองปาร์ตี้แชมเปญและทำความรู้จักกัน จากนั้นไฮดี คลูม และ ทิม กันน์ ได้ออกมาต้อนรับพวกเขา พร้อมกับแจ้งโจทย์สำหรับการแข่งขันในครั้งแรก นั่นคือพวกเขาจะต้องสร้างสรรค์ชุดที่สะท้อนความเป็นตัวตนของพวกเขาในฐานะของนักออกแบบออกมาให้มากที่สุด โดยที่สวนสาธารณะไบรอันท์นั้นมีเต็นท์กางอยู่ 3 เต็นท์ ซึ่งภายในมีผ้าจากร้านมูดสำหรับตัดชุดแบบต่างๆมากมาย รวมมูลค่ากว่า 50,000 ดอลลาร์ นักออกแบบมีเวลา 10 นาทีในการเลือกผ้าไปให้ได้มากที่สุด พวกเขามีเวลา 1 วันในการทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในการแข่งขันครั้งต่อไป- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: โมนีค ลูลิเออร์ - ผู้ชนะ: รามี - ผู้ถูกคัดออก: ซีโมน - ออกอากาศ: 14 พฤศจิกายน พ.ศ. 2550ตอนที่ 2: I Started Crying / Money Changes Everything ตอนที่ 2: I Started Crying / Money Changes Everything. ในตอนนี้ นักออกแบบที่เหลืออยู่ทั้ง 14 คน ได้พบกับ ดาราชื่อดัง ซาราห์ เจสสิกา พาร์กเกอร์ ซึ่งได้มามอบโจทย์การแข่งขันในครั้งนี้ให้กับพวกเขา นั่นคือการออกแบบชุด 2 ชิ้น ให้กับคอลเลคชันเสื้อผ้าของเธอ โดยนักออกแบบทุกคนจะมีเวลาคนละ 30 นาทีในการออกแบบชุดเพื่อนำเสนอต่อเจสสิกา จากนั้นเธอจะเลือก 7 นักออกแบบให้เป็นหัวหน้าทีม และหัวหน้าทีมจึงจะเลือกลูกทีม 1 คน (จาก 7 นักออกแบบที่ไม่ได้ถูกเลือก) นักออกแบบจะได้รับเงินคนละ 15 ดอลลาร์ ในการซื้อวัสดุมาทำชุด และมีเวลา 1 วันในการทำชุดให้เสร็จ ชุดที่ชนะในการแข่งขันครั้งนี้จะได้วางขายในร้านเสื้อผ้า สตีฟ&แบร์รี่ (Steve & Barry's) รายชื่อทีม:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ซาราห์ เจสสิกา พาร์กเกอร์ - ผู้ชนะ: วิคตอเรีย - ผู้ถูกคัดออก: มาริออน - ออกอากาศ: 21 พฤศจิกายน พ.ศ. 2550ตอนที่ 3: Fashion Giant ตอนที่ 3: Fashion Giant. ในตอนนี้ ทิม กันน์ ได้พานักออกแบบที่เหลืออยู่ทั้ง 13 คน ไปพบกับ ทิกิ บาร์เบอร์ นักกีฬาอเมริกันฟุตบอลชื่อดัง ซึ่งทิกิได้มามอบโจทย์สำหรับการแข่งขันในครั้งนี้ให้กับพวกเขา นั่นคือการสร้างสรรค์ชุด 3 ชิ้น ให้กับเขา สำหรับใส่ออกรายการ ทูเดย์ โชว์ โดยในครั้งนี้จะเปลี่ยนจากนางแบบเป็นนายแบบแทน- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ทิกิ บาร์เบอร์ - ผู้ชนะ: แจ็ค - ผู้ถูกคัดออก: คาร์เมน - ออกอากาศ: 28 พฤศจิกายน พ.ศ. 2550ตอนที่ 4: Trendsetter ตอนที่ 4: Trendsetter. ในตอนนี้ นักออกแบบที่เหลืออยู่ทั้ง 12 คนได้พบกับ ทิม กันน์ และ นีน่า การ์เซีย ที่ได้มาพูดถึงเทรนด์แฟชั่นที่ตกยุคไปแล้ว จากนั้นจึงได้มอบโจทย์ในการแข่งขันครั้งนี้ให้แก่นักออกแบบ นั่นคือการสร้างสรรค์ชุดให้ทันสมัยจากเทรนด์ที่ตกยุคไปแล้ว นักออกแบบแต่ละคนได้เลือกเทรนด์ตกยุคที่ตัวเองจะต้องออกแบบคนละ 1 เทรนด์ จากนั้นทิมได้ประกาศให้พวกเขาได้ทราบว่า การแข่งขันในครั้งนี้พวกเขาจะต้องทำงานเป็นทีม 3 คน และจะต้องออกแบบ 3 ชุดให้ออกมามีความเกี่ยวข้องและเป็นไปในทางเดียวกัน (เสมือนเป็นคอลเล็คชั่นเดียวกัน) และพวกเขาจะต้องเลือกหัวหน้าทีมด้วย แต่ละทีมจะได้รับเงิน 225 ดอลลาร์ในการซื้อวัสดุมาทำชุด และมีเวลา 2 วันในการทำชุดให้เสร็จ- จิลเลียน (หัวหน้าทีม), เควิน และ รามี (เทรนด์: overalls, 1970s flare, poodle skirt) - คริส (หัวหน้าทีม), สวีท พี และ สตีเวน (เทรนด์: shoulder pads, baggy sweater, dancewear) - คริสเตียน (หัวหน้าทีม), แจ็ค และ คิท (เทรนด์: zoot suit, pleather, fringe) - ริคกี (หัวหน้าทีม), เอลิซา และ วิคตอเรีย (เทรนด์: neon, cutouts, underwear as outerwear)- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ดอนนา คาราน - ผู้ชนะ: จิลเลียน - ผู้ถูกคัดออก: คริส - ออกอากาศ: 5 ธันวาคม พ.ศ. 2550ตอนที่ 5: What's the Skinny? ตอนที่ 5: What's the Skinny? ในตอนนี้ นักออกแบบที่เหลือทั้ง 11 คน ได้รับโจทย์ให้สร้างสรรค์ชุดให้กับลูกค้าซึ่งเป็นผู้หญิงที่เคยอ้วนมาก่อน โดยจะต้องใช้เสื้อผ้าเดิมของพวกเธอมาทำเป็นชุดใหม่ที่ทันสมัยและเข้ากับรูปร่างที่ผอมลงแล้วของพวกเธอ นักออกแบบจะได้รับเงินคนละ 10 ดอลลาร์เพื่อซื้อวัสดุมาทำชุด และมีเวลา 1 วันในการทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป นักออกแบบและลูกค้า:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: แพทริก โรบินสัน - ผู้ชนะ: คริสเตียน - ถอนตัว: แจ็ค มีอาการปากเบี้ยว เกิดจากการติดเชื้อ MRSA ซึ่งต้องเข้ารับการรักษาจากแพทย์ จึงถอนตัวออกจากการแข่งขัน ทำให้ คริส นักออกแบบที่ถูกคัดออกคนล่าสุด ถูกเรียกกลับเข้าสู่การแข่งขันอีกครั้ง - ผู้ถูกคัดออก: สตีเวน - ออกอากาศ: 12 ธันวาคม พ.ศ. 2550ตอนที่ 6: Eye Candy ตอนที่ 6: Eye Candy. ในตอนนี้ ทิม กันน์ ได้พานักออกแบบที่เหลืออยู่ทั้ง 10 คน ไปยังไทม์สแควร์ ในนิวยอร์ก และได้บอกจุดหมายปลายทางของการออกมาในครั้งนี้ นั่นคือร้านขนมหวานเฮอร์ชีส์ สโตร์ โดยโจทย์สำหรับการแข่งขันในครั้งนี้นั่นคือ นักออกแบบทุกคนจะต้องสร้างสรรค์ชุดโดยใช้วัสดุอะไรก็ได้จากสินค้าในร้านขนมเฮอร์ชีส์แห่งนี้ โดยนักออกแบบมีเวลาคนละ 5 นาทีที่จะหาวัสดุไปใช้ทำชุดของตนเองและหยิบไปให้ได้มากที่สุด และมีเวลา 1 วันในการทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: แซค โพเซ่น - ผู้ชนะ: รามี - ผู้ถูกคัดออก: เอลิซา - ออกอากาศ: 2 มกราคม พ.ศ. 2551ตอนที่ 7: What a Girl Wants ตอนที่ 7: What a Girl Wants. ในตอนนี้ นักออกแบบที่เหลืออยู่ทั้ง 9 คน ได้รับโจทย์ให้สร้างสรรค์ชุดสำหรับงานพรอมของนักเรียนหญิง ซึ่งลูกค้าของพวกเขาก็คือนักเรียนหญิงอายุ 16-17 ปีจากโรงเรียนมัธยม St. John Vianney High School ในรัฐนิวเจอร์ซีย์ โดยในครั้งนี้ลูกค้าและแม่ของเธอ จะได้ดูแฟ้มสะสมผลงานของนักออกแบบและตัดสินใจว่าจะเลือกนักออกแบบคนไหนออกแบบชุดให้กับตนเอง นักออกแบบจะได้รับเงินคนละ 250 ดอลลาร์ในการซื้อวัสดุมาทำชุด และมีเวลา 2 วันในการทำชุดให้เสร็จสมบูรณ์ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป นักออกแบบและลูกค้า:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: กิลส์ เมนเดล - ผู้ชนะ: วิคตอเรีย - ผู้ถูกคัดออก: เควิน - ออกอากาศ: 9 มกราคม พ.ศ. 2551ตอนที่ 8: En Garde! ตอนที่ 8: En Garde! ในตอนนี้ นักออกแบบที่เหลือทั้ง 8 คน ได้รับโจทย์ให้สร้างสรรค์ชุดสไตล์ล้ำยุค หรือที่เรียกว่า อาว็อง-การ์ด (Avant-Garde) โดยให้มีแรงบันดาลใจมาจากทรงผมของนางแบบของตน ซึ่งในครั้งนี้นักออกแบบจะต้องแข่งเป็นทีม 2 คน (มาจากการสุ่ม) และมี 1 คนเป็นหัวหน้าทีม (ปรึกษากันเอง) นักออกแบบจะได้รับเงินคนละ 300 ดอลลาร์ในการหาซื้อวัสดุที่จะนำมาทำชุด และมีเวลา 2 วันที่จะทำชุดให้เสร็จ ซึ่งในวันที่ 2 ทิม กันน์ ได้เข้ามาพบกับพวกเขาและได้แจ้งให้ทราบว่า ทุกทีมจะต้องสร้างสรรค์ชุดเพิ่มอีกทีมละ 1 ชุด ซึ่งจะต้องเป็นชุดที่เรียบง่ายและพร้อมสวมใส่ โดยให้มีแรงบันดาลใจมาจากชุดในสไตล์ล้ำยุคของทีมตัวเอง ซึ่งทั้ง 2 ชุดจะต้องไปในทิศทางเดียวกัน โดยสำหรับชุดที่ 2 นี้ นักออกแบบจะได้รับเงินคนละ 50 ดอลลาร์เพื่อหาซื้อวัสดุมาทำชุด โดยให้ส่งตัวแทนของแต่ละทีมไปซื้อ นักออกแบบที่ชนะในการแข่งขันครั้งนี้จะได้รับสิทธิคุ้มกันไม่ถูกคัดออกในครั้งต่อไป นอกจากนั้นยังได้ลงในโฆษณาของผลิตภัณท์บำรุงผมเทรซาเม่อีกด้วย ทีม:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: อัลเบอร์ตา เฟอร์เรตติ - ผู้ชนะ: คริสเตียน - ผู้ถูกคัดออก: คิท - ออกอากาศ: 16 มกราคม พ.ศ. 2551ตอนที่ 9: Even Designers Get the Blues ตอนที่ 9: Even Designers Get the Blues. ในตอนนี้ ทิม กันน์ ได้พานักออกแบบที่เหลืออยู่ทั้ง 7 คนไปยังโกดังแห่งหนึ่ง ที่นั่นพวกเขาได้พบกับ แคโรไลน์ คาลวิน ผู้ช่วยผู้จัดการอาวุโสของแบรนด์ลีวายส์ ซึ่งได้มามอบโจทย์ให้กับนักออกแบบทุกคน นั่นคือการสร้างสรรค์ชุดที่มีความเป็นเอกลักษณ์โดดเด่นเฉพาะตัว โดยใช้ผ้ายีนส์และผ้าฝ้ายขาวจากแบรนด์ลีวายส์ 501 โดยภายในโกดังนั้นประกอบไปด้วยเสื้อแจ็คเก็ตยีนส์ กางเกงยีนส์ รวมถึงผ้าฝ้ายขาวแขวนอยู่เป็นจำนวนมากมาย นักออกแบบมีเวลา 3 นาที ในการหยิบเอาผ้าที่ตนจะนำไปใช้ในการตัดชุดให้ได้มากที่สุดเท่าที่จะหยิบได้ นักออกแบบมีเวลา 1 วันที่จะทำชุดให้เสร็จสมบูรณ์ โดยนับตั้งแต่การแข่งขันในครั้งนี้เป็นตันไปจะไม่มีการมอบสิทธิคุ้มกันให้กับผู้ที่ชนะการแข่งขันอีก- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: แคโรไลน์ คาลวิน - ผู้ชนะ: ริคกี - ผู้ถูกคัดออก: วิคตอเรีย - ออกอากาศ: 23 มกราคม พ.ศ. 2551ตอนที่ 10: Raw Talent ตอนที่ 10: Raw Talent. ในตอนนี้ ทิม กันน์ ได้พานักออกแบบที่เหลืออยู่ทั้ง 6 คนมายังรันเวย์ ที่นั่นพวกเขาได้พบกับนักมวยปล้ำหญิง WWE Diva ที่กำลังแข่งขันกันอยู่บนเวที จากนั้นทิมจึงได้แจ้งให้พวกเขาทราบว่า โจทย์สำหรับการแข่งขันในครั้งนี้ นั่นคือการสร้างสรรค์ชุดให้กับนักมวยปล้ำหญิงสำหรับใส่ขึ้นเวที โดยนักออกแบบจะได้เลือกนักมวยปล้ำหญิงที่ตนเองจะออกแบบชุดให้ และจะต้องออกแบบชุดให้เข้ากับบุคลิกและลักษณะนิสัยของนักมวยปล้ำที่ตนเองเลือกด้วย ในครั้งนี้นักออกแบบจะได้รับเงินคนละ 100 ดอลลาร์ ในการหาซื้อวัสดุมาทำชุด และมีเวลา 2 วันในการทำชุดให้เสร็จ รางวัลสำหรับนักออกแบบที่ชนะในการแข่งขันครั้งนี้นั่นคือนักมวยปล้ำที่เขาออกแบบให้จะสวมใส่ชุดของเขาขึ้นทำการต่อสู้จริง นักออกแบบและนักมวยปล้ำ:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เทรเวอร์ เรนส์ และ ริชชี ริช - ผู้ชนะ: คริส - ผู้ถูกคัดออก: ริคกี - ออกอากาศ: 6 กุมภาพันธ์ พ.ศ. 2551ตอนที่ 11: The Art of Fashion ตอนที่ 11: The Art of Fashion. ในตอนนี้ นักออกแบบที่เหลือทั้ง 5 คนได้เดินทางไปที่ พิพิธภัณฑ์ศิลปะเมโทรโปลิตัน (Metropolitan Museum of Art) เพื่อพบกับทิม กันน์ เมื่อไปถึงทิมได้แจ้งให้นักออกแบบทุกคนทราบว่า โจทย์สำหรับการแข่งขันในครั้งนี้ นั่นคือการสร้างสรรค์ชุดโดยให้มีแรงบันดาลใจมาจากผลงานศิลปะ 1 ชิ้นภายในพิพิธภัณฑ์นี้ โดยนักออกแบบทุกคนมีเวลา 45 นาทีในการค้นหาแรงบันดาลใจและถ่ายภาพเพื่อนำไปออกแบบ จากนั้นทุกคนได้กลับมายังห้องทำงานเพื่อพิมพ์ภาพและเริ่มออกแบบชุด นักออกแบบจะได้รับเงินคนละ 300 ดอลลาร์สำหรับซื้อของวัสดุต่างๆนำมาทำชุด และมีเวลา 2 วันในการทำชุดให้เสร็จสมบูรณ์ นักออกแบบกับผลงานศิลปะที่เป็นแรงบันดาลใจ:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: โรเบอร์โต คาวาลลี - ผู้ชนะ: คริสเตียน - ผู้ถูกคัดออก: สวีท พี - ออกอากาศ: 13 กุมภาพันธ์ พ.ศ. 2551- นักออกแบบที่ผ่านการแข่งขันในรอบนี้จะได้ผ่านเข้าสู่รอบสุดท้ายและจะได้แสดงคอลเล็คชั่นของพวกเขาในสัปดาห์แฟชันนิวยอร์กในเดือนกุมภาพันธ์ที่จะมาถึง - ในตอนเริ่มต้นนั้นไฮดีได้แจ้งกลับนักออกแบบที่เหลือว่าจะมีเพียง 3 คนเท่านั้นที่จะผ่านเข้าสู่รอบสุดท้าย และอีก 2 คนจะต้องตกรอบ เมื่อถึงเวลาตัดสิน คริสเตียนและจิลเลียนถูกตัดสินให้ผ่านเข้ารอบ ส่วนสวีท พีถูกตัดสินให้ตกรอบ เหลือรามีกับคริสเป็นสองคนสุดท้าย กรรมการได้ประกาศว่าพวกเขาทั้ง 2 คนเสมอกัน และได้รับสิทธิ์ให้อยู่ต่อทั้งคู่เพื่อออกแบบผลงานของพวกเขาสำหรับสัปดาห์แฟชั่นนิวยอร์ก อย่างไรก็ตาม ก่อนจะถึงสัปดาห์แฟชันนิวยอร์ก ทั้ง 2 คนจะต้องเลือกชุด 3 ชุดที่คิดว่าดีที่สุดในคอลเล็คชั่นมาแสดงต่อกรรมการ และกรรมการจะเลือกเพียงคนเดียวที่จะได้ผ่านเข้ารอบสุดท้ายได้ไปแสดงผลงานในสัปดาห์แฟชั่นนิวยอร์กต่อไปตอนที่ 12: Reunion ตอนที่ 12: Reunion. ในตอนนี้เป็นตอนพิเศษที่นักออกแบบทั้ง 15 คนได้กลับมารวมตัวกันอีกครั้งและพูดคุยกันเกี่ยวกับเรื่องราวที่เกิดขึ้นในการแข่งขันฤดูกาลนี้ กระแสตอบรับหลังจากรายการได้ออกอากาศไปของนักออกแบบแต่ละคน รวมถึงตอบคำถามที่มีผู้ชมได้ถามเข้ามา และในตอนท้ายได้มีการประกาศผลรางวัลขวัญใจผู้ชม (Fan Favorite) ซึ่งผู้ชนะจะได้รับเงินรางวัล 10,000 ดอลลาร์อีกด้วย- พิธีกร: ไฮดี คลูม, ทิม กันน์ - แขกรับเชิญพิเศษ: นีน่า การ์เซีย, ไมเคิล คอร์ส, ไมเคิล ไนท์ - ขวัญใจผู้ชม (Fan Favorite): คริสเตียน - ผู้ถูกคัดออก: ไม่มี - ออกอากาศ: 20 กุมภาพันธ์ พ.ศ. 2551ตอนที่ 13: Finale (Part 1) ตอนที่ 13: Finale (Part 1). ในตอนนี้นักออกแบบที่เหลือทั้ง 4 คน ได้รับโจทย์สำหรับการแข่งขันครั้งสุดท้าย นั่นคือการสร้างสรรค์คอลเลคชั่นของพวกเขาเอง สำหรับงานนิวยอร์กแฟชั่นวีคที่กำลังจะมาถึง โดยนักออกแบบจะต้องสร้างสรรค์ชุดในคอลเลคชั่นทั้งหมด 12 ชุด นักออกแบบทุกคนจะได้รับเงินทุนคนละ 8,000 ดอลลาร์ และมีเวลา 5 เดือนในการสร้างสรรค์ชุดให้เสร็จสมบูรณ์ โดยนักออกแบบทุกคนจะได้กลับไปพักผ่อนและทำงานที่บ้าน จากนั้นเมื่อเวลาผ่านไป 3 เดือนครึ่ง ทิม กันน์ ที่ปรึกษาได้ไปเยี่ยมนักออกแบบแต่ละคนที่บ้านเพื่อให้คำปรึกษาและพูดคุยเรื่องราวต่างๆกับนักออกแบบ เมื่อครบกำหนดนักออกแบบทุกคนกลับมายังนครนิวยอร์ก แต่ก่อนที่จะถึงสัปดาห์นิวยอร์กแฟชั่นวีค รามีและคริส นักออกแบบผู้ซึ่งตกเป็นสองคนสุดท้ายในครั้งก่อนและได้รับโอกาสให้พิสูจน์ตัวเอง จะต้องเลือก 3 ชุดในคอลเลคชั่นของพวกเขาที่คิดว่าดีที่สุด เพื่อโชว์ให้คณะกรรมการได้เห็น และกรรมการจะเลือกเพียงคนเดียวเท่านั้น ที่จะผ่านเข้าสู่รอบสุดท้ายไปสู่การโชว์ผลงานที่ไบรอันปาร์ค ร่วมกับคริสเตียนและจิลเลียนที่ผ่านเข้ารอบไปก่อนหน้านี้แล้ว- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ไม่มี - ผู้ที่ผ่านเข้ารอบ: รามี - ผู้ถูกคัดออก: คริส - ออกอากาศ: 27 กุมภาพันธ์ พ.ศ. 2551ตอนที่ 14: Finale (Part 2)ตอนที่ 14: Finale (Part 2). - กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: วิกทอเรีย เบคแคม - ผู้ชนะ โปรเจกต์รันเวย์ ฤดูกาลที่ 4: คริสเตียน ซีรีอาโน - ผู้ถูกคัดออก: รามี คาชู (รองชนะเลิศอันดับ 1), จิลเลียน ลูอิส (รองชนะเลิศอันดับ 2) - นางแบบผู้ชนะ: ลิซ่า ได้รางวัลเป็นการถ่ายแฟชั่นลงในนิตยสารแอล - ออกอากาศ: 5 มีนาคม พ.ศ. 2551</doc>
