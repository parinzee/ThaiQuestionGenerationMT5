<doc id="67201" url="https://th.wikipedia.org/wiki?curid=67201" title="เจ้าหญิงวุ่นวายกับเจ้าชายเย็นชา">เจ้าหญิงวุ่นวายกับเจ้าชายเย็นชา เจ้าหญิงวุ่นวายกับเจ้าชายเย็นชา (มีชื่อเป็นภาษาเกาหลีคือ กุง ) หรือมีชื่อภาษาอังกฤษหลายชื่อคือ Goong, The Imperial Household, Love in Palace, Palace Love or Palace, แต่เป็นที่นิยมที่สุดว่า Princess Hours) เป็นละครเกาหลี และการ์ตูนที่ได้รับความนิยมมากในเกาหลี แต่งโดย ปัก ซู ฮี และโด่งดังมากยิ่งขึ้นเมื่อสร้างเป็นละครโทรทัศน์แบบตลกกึ่งชีวิต ละครเจ้าหญิงวุ่นวายและเจ้าชายเย็นชาเป็นละครที่ได้รับความนิยมเป็นอันดับสองของสถานี MBC's ในปี พ.ศ. 2549 โดยเป็นรองแต่เพียงเรื่อง จูมง มหาบุรุษกู้แผ่นดิน เท่านั้น และจากความสำเร็จอย่างยิ่งยวดของภาคแรก มีการเตรียมที่จะสร้างภาคต่อไปของละครเรื่องนี้ หากแต่มีปัญหาทางด้านลิขสิทธิ์จึงทำให้โครงการเจ้าหญิงวุ่นวายและเจ้าชายเย็นชา ภาคสองถูกระงับไปก่อน ในขณะที่ผู้จัดทำภาคแรกได้สร้างละคร Goong S (รักวุ่นวายของเจ้าชายส้มหล่น) ขึ้น และได้เริ่มฉายในวันที่ 10 มกราคม พ.ศ. 2550ละครละคร. - ผู้เขียนบท: อิน อึนเอ - ผู้กำกับ: ฮวาง อินรยอ - ออกอากาศทางสถานีโทรทัศน์:MBC, ประเทศเกาหลีใต้ จำนวน 24 ตอน ละครเกาหลีเรื่อง เจ้าหญิงวุ่นวายกับเจ้าชายเย็นชา เป็นภาพยนตร์ซีรีส์แนวโรแมนติกดรามาผสานความสนุกสนานซึ่งดัดแปลงมาจากการ์ตูนสุดฮิตของเกาหลี ได้รับรางวัลด้านความนิยม 3 ปีซ้อน และยังได้รับการตีพิมพ์ออกจำหน่ายในหลายประเทศ ทั้งเกาหลี อเมริกา และญี่ปุ่น ฯลฯ โดยภาพยนตร์เรี่องนี้รวบรวมนักแสดงดาวรุ่งที่กำลังได้รับความนิยมในเกาหลีอย่าง ยุน อึนเฮ (Yoon Eun Hye) หนึ่งในสมาชิกวงดนตรีชื่อดังของเกาะเกาหลี Baby V.O.X จู จีฮุน (Joo Ji Hyun) นายแบบ คิม จองฮุน (Kim Jung Hyun) หนึ่งในสมาชิกนักร้องวง UN และ ซง จีฮโย (Song Ji Hyo) Min Unoc ผู้กำกับศิลป์ จากละคร Princess Hours ได้รับรางวัล Best Art Director จากงานประกาศผลรางวัล Seoul Drama Awards ในปี พ.ศ. 2549เนื้อเรื่อง เนื้อเรื่อง. เรื่องราวเริ่มต้นขึ้นในกลางศตวรรษที่ 21 โดยสมมติให้ประเทศสาธารณรัฐเกาหลียังคงปกครองในระบอบที่มีพระมหากษัตริย์ทรงเป็นประมุข ในเรื่องเน้นความสัมพันธ์ระหว่างเจ้าชายรัชทายาทลีชิน มกุฎราชกุมารแห่งเกาหลี และสาวน้อยร่าแริงสดใส ชิน แชยอง พระชายา ซึ่งเพิ่งทรงอภิเษกสมรสกัน ซึ่งในความเป็นจริงแล้ว ในปัจจุบันเกาหลีปกครองในระบอบประชาธิปไตย แบบมีประธานาธิบดีเป็นประมุข หลังจากที่ประเทศญี่ปุ่น ได้ล้มล้างราชวงศ์เกาหลีไปแล้ว เมื่อสิ้นสุดสงครามโลกครั้งที่สอง เนื้อเรื่องเริ่มขึ้นเมื่อมีข่าวว่าสมเด็จพระราชาธิบดีพระองค์ปัจจุบันทรงพระประชวร ราชวงศ์จึงต้องรีบหาพระชายาให้เจ้าชายรัชทายาท เพื่อสืบทอดความมั่นคงความราชวงศ์ต่อไป และสืบสันตติวงศ์ต่อไปได้หากมีความจำเป็นเร่งด่วน และแม้ว่าในตอนต้นเรื่องพระองค์จะทรงมีความรักอยู่กับนักเต้นบัลเล่ต์นาม มิน โฮริน หากแต่ก็ทรงยินยอมที่จะเสกสมรสกับ ชิน แชยอง ซึ่งพระอัยกาและพระอัยยิกาได้ทรงตกลงพระทัยไว้ และแม้ในตอนแรก จะไม่ทรงมีความรักให้แก่เธอเลย แต่ท้ายที่สุดแล้ว เจ้าชายก็รักเจ้าหญิงอย่างหมดหัวใจ ในขณะเดียวกัน เจ้าชายลียูล และพระมารดาซึ่งถูกเนรเทศออกจากวังตามพระบรมราชโองการของพระมหากษัตริย์พระองค์ก่อน ได้เสด็จกลับมาประเทศเกาหลี ซึ่งสาเหตุมิได้มาจากกฎมณเทียรบาล และจะได้ทราบจากเรื่องราวในภายหลังว่า แท้ที่จริงแล้วเพราะพระมหากษัตริย์พระองค์ก่อนทรงจับได้ว่า เจ้าหญิงฮวางโฮ พระมารดาขององค์ชายยูล นั้นทรงมีความสัมพันธ์กับพระมหากษัตริย์พระองค์ปัจจุบันด้วย เจ้าหญิงฮวางโฮ ทรงเก็บความแค้นไว้ในพระทัย และทรงมาดหมายที่จะนำพระโอรสขึ้นครองราชย์ให้ได้ เจ้าชายลียูลซึ่งแรกเริ่มมิได้สนพระทัยในราชบัลลังก์ กลับทรงตกหลุมรักพระญาติของพระองค์เอง เจ้าหญิงแชยอง อย่างหมดหัวใจ และตั้งพระทัยในท้ายที่สุดว่าจะทรงแย่งเธอมาจากเจ้าชายลีชิน ในขณะเดียวกัน มิน โฮริน ก็หาทางที่จะแย่งเจ้าชายลีชิน กลับคืนไปด้วยเช่นกันตัวละคร ตัวละคร. ลี ชิน (เจ้าชายลีชิน มกุฎราชกุมาร เจ้าชายรัชทายาทแห่งประเทศเกาหลี) เงียบขรึม ไว้พระองค์ และไม่แสดงความรู้สึกให้ผู้อื่นเห็น หลังถูกแฟนสาวปฏิเสธ จึงทรงตัดสินพระทัยตามใจพระบรมวงศานุวงศ์โดยอภิเษกสมรสกับ ชิน แชยอง ในตอนแรกทรงรังเกียจในความซุ่มซ่าม และร่าเริงจนเกินไปของเธอ แต่ท้ายที่สุดแล้วพระองค์กลับตกลงหลุมรักเธอจนหมดใจ ในเรื่องราวจะมีบางแง่มุมที่ทำให้ได้รับรู้ว่า แท้ที่จริงแล้วพระองค์เป็นคนเหงา ขาดคนเข้าใจ และอ่อนไหวง่าย พระองค์ทรงมีตุ๊กตาหมีตัวหนึ่ง ซึ่งเป็นสิ่งเดียวที่ทรงนับถือว่าเป็น "เพื่อน" อย่างแท้จริง หลังจากพระญาติของพระองค์เสด็จกลับมาประเทศ เจ้าชายลีชินทรงเริ่มที่จะรู้ความรู้สึกของพระองค์เองที่มีต่อองค์หญิงรัชทายาท เพราะเจ้าชายลียูลมิได้กลับมาเพื่อทวงราชบัลลังก์เท่านั้น หากแต่จะแย่ง ชิน แชยอง ไปด้วย ชิน แชยอง (เจ้าหญิงแชยอง มกุฎราชกุมารี เจ้าหญิงรัชทายาทแห่งประเทศเกาหลี) นักเรียนมัธยมปลายธรรมดาๆ ที่เรียนในโรงเรียนเดียวกันกับชิน ปู่ของเธอเป็นเพื่อนรักของพระอัยกาของชิน ซึ่งได้ทำสัญญาต่อกันไว้ว่าจะให้ ชิน แชยอง อภิเสกสมรสกับใครก็ตามที่เป็นเจ้าชายรัชทายาทอยู่ในเวลานั้น ถึงแม้ว่าจะซุ่มซ่าม เปิ่น แต่เป็นคนจิตใจดีงาม ร่าเริง สดใสและตรงไปตรงมา เธอถูกน้องชายเรียกว่า "ยัยหมูอ้วน" เสมอ ชิน แชยองตกลงใจที่จะอภิเษกสมรสเพื่อช่วย "ล้างหนี้" ให้กับครอบครัว และแม้จะไม่ชอบ "เจ้าชายขี้เก๊ก" แต่เธอกลับตกหลุมรักเขาในไม่ช้า โดยไม่รู้ตัวเลยว่าเจ้าชายก็ทรงมีความรู้สึกอย่างเดียวกัน และในขณะที่เจ้าชายลียูลซึ่งเธอนับถือว่าเป็นเพื่อน และเป็นพระญาตินั้น กลับแอบหลงรักเธอ โดยเธอไม่รู้ตัว ลี ยูล (เจ้าชายลียูล) เสด็จกลับจากประเทศอังกฤษพร้อมกับพระมารดา อดีตมกุฎราชกุมารีหม้ายในอดีตมกุฎราชกุมาร เจ้าชายลียูลตรงกันข้ามกับเจ้าชายลีชินในทุกๆ ทาง พระองค์ทรงอบอุ่น พระทัยอ่อนหวาน และโรแมนติก พระองค์ทรงตกหลุมรัก ชิน แชยอง แทบจะทันทีที่ได้รู้จักเธอ มิตรภาพแปรเปลี่ยนไปเป็นความรักในความรู้สึกของพระองค์เพียงฝ่ายเดียว โดยที่เจ้าหญิงรัชทายาทไม่ทรงทราบแม้แต่น้อย พระองค์ควรได้เป็นเจ้าชายรัชทายาท หากแต่หลังจากที่พระบิดาสวรรคต พระปิตุลาจึงได้ขึ้นครองราชย์ เจ้าชายลีชินจึงได้เป็นเจ้าชายรัชทายาทแทน และแม้ว่าในเริ่มแรก ไม่ทรงพระประสงค์ในราชบัลลังก์แม้แต่น้อย ทรงตัดสินพระทัยที่จะทวงคืนราชบัลลังก์กลับมาจากเจ้าชายลีชิน เพื่อที่จะแย่ง ชิน แชยอง กลับมา ในท้ายที่สุด เมื่อทรงทราบความจริงทั้งหมดว่า เจ้าชายรัชทายาทและเจ้าหญิงรัชทายาททรงรักใคร่กันอย่างแท้จริง พระองค์ทรงสละทั้งโอกาสที่จะสืบสัตติวงศ์ และความรักต่อ ชิน แชยอง ทรงพระประสงค์เพียงให้ ชิน แชยอง มีความสุข มิน โฮริน นักเต้นบัลเล่ต์ หญิงสาวสวย เก่ง ฉลาด และสมบูรณ์แบบในเกือบทุกทางที่เป็นไปได้ ในตอนเริ่มต้นของเนื้อเรื่อง เธอเป็นแฟนสาวของเจ้าชายลีชิน แต่เธอได้ปฏิเสธคำขอแต่งงานของพระองค์ ไม่เพียงเพราะคิดว่าพระองค์ทรงล้อเล่น แต่ มิน โฮริน ยังต้องการเดินตามความฝันที่จะเป็นนักบัลเล่ต์ของเธออีกด้วย แต่หลังจากเธอได้เห็นว่า ชิน แชยอง ได้รับความรักจากประชาชน และรู้สึกอิจฉาที่เธอได้อภิเษกสมรสกับเจ้าชายรัชทายาท (คาดว่าเนื้อเรื่องส่วนนี้นำมาจากชีวิตจริงของไดอานา เจ้าหญิงแห่งเวลส์) มิน โฮริน พยายามทุกวิถีทางที่จะดึงคนรักเก่าของเธอคืนมา แต่ท้ายที่สุดก็จบลงด้วยความเจ็บปวดของเธอเอง ไม่ว่าการพบเจอกันประเทศไทย มิน โฮริน พยายามจะฆ่าตัวตาย และท้ายที่สุด เมื่อเธอทราบว่าทั้งเจ้าชายรัชทายาทและเจ้าหญิงรัชทายาททรงรักใคร่กันอย่างแท้จริง มิน โฮริน "ยอมแพ้" ให้กับ ชิน แช ยอง และตัดสินใจเพียงจะดำเนินชีวิตตามความฝันเท่านั้นเพลงประกอบละครเพลงประกอบละคร. - Perhaps Love - 하울＆J (ซารังอินกาโย) / Howl & J - Stay (ดังชินึน นานึน บาโบ อิบนิ ดา) - Aeng Moo Sae / Howl - 두 가지 말 / 정재욱＆더 원 เพลง ดุ กาจิ มัล / จองแจโอก & ดอ วอน - Give me a little try 서현진 (ซอ ฮย็อนจิน) - โรส & ไอซ์ - I’m A Fool For You ชีวิตที่ขาดเธอ - ปั๊ป โปเตโต้ - Perhaps Love (Chinese Version) - Perhaps Love (Tagalog Version) หรือ Pag Ibig Na Kaya ร้องโดย Rachelle Ann Go และ Christian Bautista</doc>
