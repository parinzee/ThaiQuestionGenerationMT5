<doc id="316139" url="https://th.wikipedia.org/wiki?curid=316139" title="มาตรการรับมือการระบาดของไข้หวัดใหญ่สายพันธุ์ใหม่ 2009 ที่เกี่ยวข้องกับสุกร">มาตรการรับมือการระบาดของไข้หวัดใหญ่สายพันธุ์ใหม่ 2009 ที่เกี่ยวข้องกับสุกร รัฐบาลของประเทศทั่วโลกมีมาตรการรับมือการระบาดของไข้หวัดใหญ่สายพันธุ์ใหม่ 2009 โดยที่บางประเทศออกมาตรการซึ่งอาจผิดธรรมดาอย่างมากต่อสุกร ซึ่งได้รวมไปถึงการกำจัดสุกรภายในประเทศทั้งหมดในอียิปต์ และการลดจำนวนหมูป่าในสวนสัตว์แบกแดดในอิรัก การฆ่าหมูจำนวนมากเหล่านี้เกิดขึ้นในประเทศมุสลิม และมีการกล่าวอ้างว่าการจำกัดทางศาสนาต่อการบริโภคสุกรเป็นอิทธิพลต่อการตัดสินใจดำเนินการดังกล่าว ประเทศอื่นหลายประเทศได้สั่งห้ามการค้าสุกรและผลิตภัณฑ์สุกรระหว่างประเทศ องค์การอนามัยโลก (WHO) กล่าวว่า ไม่มีเหตุผลที่จะเชื่อได้ว่าสุกรเป็นพาหะนำไวรัสไข้หวัดใหญ่มาสู่มนุษย์ เมื่อวันที่ 2 พฤษภาคม เหตุการณ์การค้นพบการเป็นพาหะไข้หวัดใหญ่จากมนุษย์สู่สุกรถูกค้นพในไร่ในอัลเบอร์ตา ที่ซึ่งมีการค้นพบสุกรที่ติดเชื้อ เป็นที่น่าสงสัยว่าคนงานรับจ้างในไร่ดังกล่าวติดโรคซึ่งเพิ่งจะกลับมาจากเม็กซิโก ได้ส่งไวรัสไข้หวัดใหญ่ไปสู่สัตว์การตอบสนองโดยทั่วไปแหล่งที่มาของไวรัส การตอบสนองโดยทั่วไป. แหล่งที่มาของไวรัส. ตามข้อมูลของนักวิจัยซึ่งอ้างโดย เดอะนิวยอร์กไทมส์ "เมื่อศึกษาโครงสร้างพันธุกรรมของมันแล้ว ไม่มีคำถามเลยว่าไวรัสสายพันธุ์ใหม่นี้เป็นประเภทหนึ่งของไข้หวัดใหญ่ในสุกร ซึ่งมีกำเนิดมาจากสายพันธุ์ซึ่งอาศัยอยู่ในสุกร" จุดกำเนิดดังกล่าวทำให้มีการตั้งชื่อว่า "ไข้หวัดหมู" ซึ่งเป็นชื่อที่ใช้เรียกกันในสื่อมวลชนในช่วงแรกของการระบาด แต่ถึงแม้ว่าไวรัสจะกำเนิดมาจากสุกร แต่สายพันธุ์ของไวรัสในปัจจุบันก็ติดต่อจากคนสู่คนได้โดยไม่ต้องติดต่อกับสุกรความปลอดภัยของอาหารและการสั่งห้ามการนำเข้า ความปลอดภัยของอาหารและการสั่งห้ามการนำเข้า. เจ้าหน้าที่ด้านสาธารณสุขระหว่างประเทศจาก CDC, องค์การอนามัยโลก (WHO), องค์การอาหารและการเกษตรแห่งสหประชาชาติ (FAO) และองค์การสาธารณสุขสัตว์โลก (OIE) และองค์การด้านอาหารอื่น ๆ ได้ยืนยันว่าเนื้อสุกรปลอดภัยต่อการบริโภค และไม่ควรกล่าวโทษสุกรว่าเป็นต้นเหตุของการระบาด อย่างไรก็ตาม เมื่อต้นเดือนมิถุนายน พ.ศ. 2552 จีน รัสเซีย และอีกราว 12 ประเทศยังคงสั่งห้ามการนำเข้าเนื้อสุกรจากสหรัฐอเมริกา องค์การการค้าโลก (WTO) วางแผนจะหยิบยกเรื่องการสั่งห้ามสุกรในรายงานซึ่งกำลังมาถึงของลัทธิคุ้มครอง และกล่าวย้ำว่าเนื้อสุกรมิใช่ต้นเหตุของการระบาด และมีความปลอดภัยต่อการบริโภคหากเนื้อได้รับการเตรียมอย่างแหมาะสม เจ้าหน้าที่สหรัฐบางส่วนพิจารณาว่าการสั่งห้ามดังกล่าวเป็น "เรื่องส่วนแบ่งการตลาดมากกว่าความกังวลด้านสาธารณสุข" และทำให้อุตสาหกรรมสุกรสูญเสียรายได้นับล้านดอลลาร์สหรัฐทุกสัปดาห์ แดฟ วอร์เนอร์ โฆษกสภาผู้ผลิตเนื้อสุกรแห่งชาติ ในวอชิงตัน ดี.ซี. ชี้ว่าความไม่ตกลงกันอันยาวนานกับจีนและรัสเซียอาจเป็นปัจจัยหนึ่ง ผลที่ตามมาคือ ราวกลางเดือนสิงหาคม พ.ศ. 2552 เนื้อสุกรกลายมาเป็นการลงทุนด้านโภคภัณฑ์ที่เลวร้ายที่สุดเป็นอันดับสองในปี พ.ศ. 2552 ซึ่งการลงทุนอาจลดลงถึง 33 เปอร์เซนต์เมื่อถึงปลายปี การนำเข้าของสหรัฐตกลงอย่างฉับพลันถึง 20 เปอร์เซนต์ ในช่วงครึ่งปีแรกของ พ.ศ. 2552 และกำลังนำไปสู่การถดถอยในรอบปีเป็นครั้งแรกนับตั้งแต่ พ.ศ. 2533 บริษัทไทสันฟูดส์ ปิดกิจการโรงฆ่าสัตว์ และผู้เลี้ยงสุกรชาวอเมริกันไม่ได้รับผลตอบแทนที่ดีนักในปี พ.ศ. 2552 การนำเข้าจากสหรัฐลดลงถึง 38 เปอร์เซนต์ในรัสเซีย และ 73 เปอร์เซนต์ในจีน รวมทั้งฮ่องกง ตามข้อมูลของ USDA เมื่อถึงเดือนมิถุนายน พ.ศ. 2552 กลุ่มประเทศอาหรับสั่งจำกัดการนำเข้าเนื้อสุกรเหลือเพียงครึ่งเดียวการเฝ้าระวังประชากรสุกร การเฝ้าระวังประชากรสุกร. ในช่วงต้นมิถุนายน พ.ศ. 2552 กระทรวงการเกษตรของสหรัฐกล่าวว่ากระทรวงจะออกโครงการเฝ้าระวังเพื่อสอดส่องหาสายพันธุ์ใหม่ของไวรัสไข้หวัดใหญ่ในสุกร ผู้เชี่ยวชาญบางคนกล่าวอ้างว่าเจ้าหน้าที่สาธารณสุขระดับโลกได้ประเมินการความเสี่ยงว่าผู้เลี้ยงสุกรอาจเป็นแหล่งที่มาของไข้หวัดใหญ่สายพันธุ์ใหม่ต่ำเกินไป เลือกที่จะให้ความสำคัญกับภัยคุกคามจากไข้หวัดนก จนถึงปัจจุบัน ผู้เชี่ยวชาญด้านสาธารณสุขได้ดำเนินการเฝ้าระวังไข้หวัดใหญ่ในสุกรน้อยมาก— ถึงแม้ว่าไวรัสจะพบได้ทั่วไปในสัตว์และสามารถติดต่อสู่คนได้ ไวรัสไข้หวัดใหญ่ยังมีหลักฐานว่าติดต่อจากสุกรสู่คนและจากคนสู่สุกรมาตรการรับมือเรียงตามประเทศ มาตรการรับมือเรียงตามประเทศ. จากการรายงานของ Telegraph.co.uk สุกรเพียงตัวเดียวในอัฟกานิสถานถูกยกเลิกการจัดแสดงในสวนสัตว์กรุงคาบูล และ "กักกัน" เพื่อรับมือกับความกลัวของผู้เข้าเยี่ยมชมซึ่งอาจติดต่อไข้หวัดในสุกรได้ รายงานของการติดต่อของไวรัสจากคนสู่สุกรถูกพบในจังหวัดบัวนอสไอเรสเมื่อวันที่ 25 มิถุนายน ฟาร์มสุกรซึ่งเกิดกรณีดังกล่าวขึ้นได้รับคำสั่งห้าม เมื่อวันที่ 2 พฤษภาคม รองประธานหน่วยงานตรวจตราอาหารแคนาดา ไบรอัน อีแวนส์ ประกาศว่าผู้รับจ้างทำงานในฟาร์มซึ่งติดเชื้อในอัลเบอร์ตา เพิ่งจะกลับมาจากเม็กซิโก และได้ส่งต่อไข้หวัดใหญ่ในฝูงสุกรเลี้ยงในการดูแลของเขา ถึงแม้ว่าสุกรจะถูกกักกัน อีแวนส์เน้นว่าการระบาดจะไม่คุกคามความปลอดภัยของอาหารและตัดสินความเป็นไปได้ในการที่สุกรติดเชื้อจะส่งไวรัสกลับสู่คนอีกครั้ง อีแวนส์กล่าวว่าการระบาดของฝูงสัตว์เป็นกรณีแรกของการติดต่อไวรัสเอช 1 เอ็น 1 จากคนสู่สุกร ต้นเดือนมิถุนายน ผู้เลี้ยงสุกรในอัลเบอร์ตาซึ่งฝูงสุกรในการดูแลได้รับการติดต่อจากไวรัสไข้หวัดใหญ่สายพันธุ์ใหม่ต้องลดจำนวนสัตว์ทั้งหมด ในเดือนพฤษภาคม เขาได้ลดจำนวนสัตว์ในฝูงลงไปแล้ว 500 ตัว เจ้าของฟาร์มกล่าวว่าสัตว์ดังกล่าวไม่สามารถนำไปขายได้ เนื่องจากสุกรถูกกักกัน อีกทั้งเขากำลังเผชิญกับปัญหาสุกรแน่นเกินไปอยู่แล้ว การถ่ายทอดจากฝูงสุกรฝูงเดียวกันนี้กลับสู่คนได้รับการเปิดเผยเมื่อวันที่ 20 กรกฎาคม โดยเป็นเหตุการณ์ซึ่งเกิดขึ้นตั้งแต่วัที่ 7 พฤษภาคม เมื่อมนุษย์ ผู้ตรวจการสุขภาพสัต์ กำลังเก็บตัวอย่างจากฝูงสัตว์ที่ติดเชื้อโดยที่มีมาตรการป้องกันตนเองไม่เพียงพอ สาธารณรัฐประชาชนจีนสั่งห้ามการนำเข้าสุกรอย่างเด็ดขาด เมื่อวันที่ 29 เมษายน พ.ศ. 2552 รัฐบาลอียิปต์ประกาศตัดสินใจฆ่าสุกรทุกตัวในประเทศ เป็นปริมาณกว่า 300,000 ตัว ถึงแม้ว่ารัฐบาลจะขาดหลักฐานซึ่งแสดงว่าสุกรดังกล่าวติดหรือสงสัยว่าติดเชื้อไวรัส การตัดสินใจดังกล่าวทำให้เกิดความตึงเครียดทางศาสนาเนื่องจากเจ้าของสุกรส่วนใหญ่เป็นชาวคริสต์นิกายคอปติกออร์โธด็อกซ์ ซึ่งเป็นประชากรส่วนน้อยของประเทศ (ราว 15-20% ของประชากรทั้งหมด) ในชาติซี่งมีประชากรอิสลามมากที่สุด ทนายความสิทธิมนุษยชนชาวอียิปต์ Nadia Tawfiq กล่าวอ้างว่าการสั่งฆ่าหมูเป็นรูปแบบหนึ่งของการโจมตีคริสเตียน หนังสือพิมพ์ระหว่างประเทศให้เหตุผลของการกระทำดังกล่าวว่ามาจากการระบาดของไข้หวัดใหญ่ในสุกรในระดับโลก ถึงแม้ว่าจะยังไม่พบรายงานการพบไข้หวัดใหญ่ในสุกรในประเทศเลยก็ตาม รัฐบาลเริ่มต้นการฆ่าเมื่อวันที่ 2 พฤษภาคม พ.ศ. 2552 ซึ่งนำไปสู่การปะทะกันระหว่างเจ้าของสุกรกับเจ้าหน้าที่ตำรวจในไคโร ในวันต่อมา ผู้อยู่อาศัยชาวคริสต์นิกายคอปติกออร์โธด็อกซ์ราว 300 คน ในอำเภอ Manshiyat Nasr ได้สร้างสิ่งกีดขวางบนถนนเพื่อพยายามป้องกันเจ้าหน้าที่ของรัฐบาลในการริบสุกรของพวกเขา ซึ่งนำไปสู่การปะทะกับตำรวจอีกเช่นกัน Al-Ahram หนังสือพิมพ์ซึ่งเป็นที่รู้จักแพร่หลายในอียิปต์ รายงานว่าเจ้าของสุกรจะได้รับเงิน 1,000 ปอนด์อียิปต์ (ราว 177.70 ดอลลาร์สหรัฐ) เป็นค่าชดเชยต่อสุกรหนึ่งตัวที่ถูกฆ่า แต่รอยเตอร์รายงานว่าประเด็นดังกล่าวกำลังอยู่ในระหว่างพิจารณา ซึ่งกล่าวโดยโฆษกคณะรัฐมนตรีอียิปต์ กานาสั่งห้ามการนำเข้าเนื้อสุกรและผลิตภัณฑ์เนื้อสุกร ภายหลังการประชุมร่วมกันเกี่ยวกับไข้หวัดใหญ่เมื่อวันที่ 27 เมษายน พ.ศ. 2552 รัฐบาลอินโดนีเซียสั่งระงับการนำเข้าสุกร และเริ่มการตรวจสอบสุกร 9 ล้านตัวในประเทศ Adel Salman Musa ผู้อำนวยการสวนสัตว์แบกแดดกล่าวว่า "ได้รับคำสั่งจากคณะกรรมการหลายกระทรวงโดยมีเป้าหมายที่จะป้องกันไข้หวัดใหญ่ในสุกร" ในการฆ่าหมูป่าสามตัวของแบกแดด เขากล่าวว่าการฆ่าจะเป็นการสร้างความปลอดภัยให้กับนักท่องเที่ยวสวนสัตว์ โดยก่อนหน้านี้ จำนวนนักท่องเที่ยวได้ลดลงเป็นเวลาหลายวัน หมูป่าได้รับการทดสอบก่อนการฆ่า ซึ่งผลปรากฏว่าเป็นลบ ผู้อำนวยการสวนสัตว์กล่าวว่าพวกมันถูกฆ่าอย่างเมตตา ด้วยการใช้ยาสลบ ซากของมันถูกฝังในภายหลัง กระทรวงสาธารณสุขกล่าวว่าการฆ่าสุกรไม่มีจุดประสงค์ในการป้องกันการระบาดของไข้หวัดใหญ่ในสุกรในขณะที่ยังไม่มีกรณีที่รายงาน Ehassan Jafar โฆษกกระทรวงการสาธารณสุขของประเทศ กล่าวว่า "มันไม่มีประโยชน์" นับตั้งแต่ไวรัสสามารถสามารถถ่ายทอดจากคนสู่คนได้ กระทรวงการเกษตร การป่าไม้ และการประมงแห่งญี่ปุ่น ได้สั่งให้หน่วยงานกักกันสัตว์ทั่วประเทศตรวจสอบสุกรมีชีวิตที่นำเข้ามาจากต่างประเทศเพื่อให้แน่ใจว่าพวกมันไม่ติดเชื้อไข้หวัดใหญ่เอช 1 เอ็ร 1 รัฐมนตรีว่าการกระทรวงการเกษตรญี่ปุ่น Shigeru Ishiba ปรากฏตัวในโทรทัศน์เพื่อสร้างความมั่นใจแก่ผู้บริโภคว่าการบริโภคเนื้อสุกรมีความปลอดภัยเพียงพอ รัฐมนตรีว่าการกระทรวงการทำนากล่าวว่ากระทรวงจะไม่เรียกร้องให้มีการจำกัดการนำเข้าเนื้อสุกร เนื่องจากไวรัสไม่ปรากฏในเนื้อสุกรบ่อยนัก และไวรัสจะถูกฆ่าเมื่อผ่านความร้อนเคิร์ดิสถาน เคิร์ดิสถาน. รัฐบาลท้องถิ่นของเคิร์ดิสถานสั่งห้ามการล่าหมูป่า ในพื้นที่ซึ่งมีประชากรหมูป่าอาศัยอยู่เป็นจำนวนมาก ผู้ที่อยู่อาศัยได้รับการบอกเล่าให้หลีกเลี่ยงการบริโภคเนื้อสุกร นักเดินทางถูกควบคุมอย่างใกล้ชิดสำหรับกิจกรรมของพวกเขาที่เกี่ยวข้องกับประเด็นดังกล่าว เมื่อวันที่ 27 เมษายน พ.ศ. 2552 รัฐบาลสาธารณรัฐมาซิโดเนียสั่งห้ามการส่งออกทั้งหมดและการนำเข้าสุกรมีชีวิต ไม่มีกฤษฎีกาของรัฐใด ๆ เกี่ยวกับมาตรการรับมือการระบาดของไข้หวัดใหญ่สายพันธุ์ใหม่ 2009 แต่เจ้าหน้าที่จากหน่วยงานความปลอดภัยประชาชนโดยเริ่มการป้องกันการขายเนื้อสุกรแต่เพียงฝ่ายเดียว ในบางเมืองของประเทศ เนื้อสุกรเป็นสินค้าที่พบได้ยากมาก สุกร 500 ตัว ถูกฆ่าเมื่อวันที่ 16 ตุลาคม หลังจากพบไข้หวัดใหญ่ในสุกรในฟาร์มแห่งหนึ่งเป็นเวลาหนึ่งสัปดาห์ก่อนหน้า นอกจากนี้ สุกรอีก 900 ตัว จากฟาร์มอีกแห่งหนึ่งได้ถูกฆ่าเช่นกัน ฟิลิปปินส์สั่งห้ามการนำเข้าสุกรจากประเทศซึ่งได้รับผลกระทบจากโรคไข้หวัดใหญ่สายพันธุ์ใหม่ การสั่งห้ามดังกล่าวถูกยกเลิกเมื่อวันที่ 4 พฤษภาคม ยกเว้นการนำเข้าจากแคนาดา เนื่องจากรัฐบาลยังคงตรวจสอบความเป็นไปได้ของการถ่ายทอดไข้หวัดใหญ่ชนิดเอ เอช 1 เอ็น 1 จากคนสู่สุกร การนำเข้าสุกรจากแคนาดาถูกยกเลิกเมื่อวันที่ 11 พฤษภาคม สหพันธรัฐรัสเซียสั่งห้ามการนำเข้าสุกร การนำเข้าเนื้อสุกรและสุกรมีชีวิตจากประเทศซึ่งได้รับผลกระทบทั้งหมดถูกสั่งห้าม การสั่งห้ามดังกล่าวมีผลถึงผลิตภัณฑ์ซึ่งส่งมอบหลังวันที่ 21 เมษายน พ.ศ. 2552</doc>
