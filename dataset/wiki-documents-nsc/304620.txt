<doc id="304620" url="https://th.wikipedia.org/wiki?curid=304620" title="ฮาเซงาว่า ไทโซ">ฮาเซงาว่า ไทโซ ฮาเซงาว่า ไทโซ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. ฮาเซงาว่า ไทโซปรากฏครั้งแรกในตอนที่ 2 ของหนังสือการ์ตูนกินทามะ ขณะนั้นฮาเซงาว่าทำงานให้รัฐบาลบาคุฟุโดยเป็นหัวหน้าของหน่วยตรวจคนเข้าเมือง โดยได้รับมอบหมายจากองค์ชายฮาตะ ให้ไปจ้างกินโทกิและชินปาจิให้ช่วยตามหาสัตว์เลี้ยงที่เป็นเอเลี่ยนชื่อ เพส แต่กินโทกิกลับฆ่าเพสที่กำลังจะกินชินปาจิ ทำให้องค์ชายฮาตะต้องโวยเอากับฮาเซงาว่า ฝ่ายฮาเซงาว่าไม่พอใจจึงเผลอต่อยเจ้าชายฮาตะ จนต่อมา บาคุฟุได้ออกคำสั่งให้ฮาเซงาว่าคว้านท้องตัวเองที่กระทำผิด ฮาเซงาว่าเกิดกลัวขึ้นมาจึงหนีออกมา กลายเป็นคนตกยากที่ต้องหางานทำเลี้ยงชีพไปเรื่อย และต่อมาฮาเซงาว่าก็ได้กลายเป็นเพื่อนสนิทของกินโทกิ ฮาเซงาว่ามีเอกลักษณ์ที่แว่นกันแดด ที่เขามักจะใส่ตลอดเวลา เป็นสิ่งของที่มีค่าที่สุดที่ฮาเซงาว่ามี ฮางาว่ามีภรรยาชื่อฮัทซึ ซึ่งเป็นตัวละครไม่เคยปรากฏใบหน้าให้เห็น ตั้งแต่ที่ฮาเซงาว่ากลายเป็นคนตกอับ ทั้งฮาเซงาว่าและฮัมซึก็แยกกันอยู่ แต่ยังไม่ได้หย่าร้างกัน ฮาเซงาว่ามีชื่อเล่นว่า มาดาโอะ () ซึ่งมีความหมายว่า คุณลุงที่ไม่ได้ความ เป็นชื่อที่เรียกโดยคางุระ =การปรากฏตัวบนปก= ฮาเซงาว่าปรากฏตัวบนหน้าปกของหนังสือการ์ตูนกินทามะ เล่มที่ 10 และยังปรากฏตัวบนสันปกของหนังสือการ์ตูนกินทามะเล่ม 11</doc>
