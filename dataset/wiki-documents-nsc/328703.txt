<doc id="328703" url="https://th.wikipedia.org/wiki?curid=328703" title="รายชื่อตัวละครในสามพลังป่วนพิทักษ์โลก">รายชื่อตัวละครในสามพลังป่วนพิทักษ์โลก ตัวละครจากการ์ตูนญี่ปุ่นเรื่อง สามพลังป่วนพิทักษ์โลกตัวละครสังกัด B.A.B.E.L. ตัวละครสังกัด B.A.B.E.L.. กลุ่มองค์กรที่หวังจะสั่งสอนและชี้ทางอนาคตให้เหล่าเอสเปอร์ได้รู้จักใช้พลังเพื่อผู้อื่น และปรารถนาจะหยุดยั้งความขัดแย้งของคนธรรมดาและเหล่าเอสเปอร์ทีม The Childrenอาคาชิ คาโอรุ ทีม The Children. อาคาชิ คาโอรุ. เด็กสาว เอสเปอร์แห่งทีม The Children มีพลังเลเวล7 มาตั้งแต่กำเนิด จึงไม่สามารถวัดระดับพลังที่แท้จริงได้ว่าพัฒนาไปได้แค่ไหน ในวัยเด็กคาโอรุไม่สามารถควบคุมพลังของตนเองได้ทำให้แม่และพี่สาวตนเองต้องบาดเจ็บ เหตุการณ์นั้นกลายเป็นแผลใจของคาโอรุอย่างมาก เมื่อเธอถูกส่งเข้ามาอยู่ภายใต้การดูแลของบาเบล จึงได้รู้จักกับชิโฮะและอาโออิ ทำให้คาโอรุดีใจมากที่ได้เพื่อนและอยากจะปกป้องทั้งสองคนไม่ให้ผิดพลาดเหมือนแม่กับพี่สาวตนเอง หลังจากนั้น คาโอรุ ชิโฮะและอาโออิ ก็อยู่ด้วยกันมาตลอด คาโอรุเป็นเด็กที่นิสัยก้าวร้าวและไม่ยอมใคร เธอเล่นงานเหล่าผู้ดูแลไปหลายคนที่บังอาจทำร้ายเพื่อนของเธอ จนกระทั่งผู้ดูแลสึมะ ปรากฏตัวเธอสวมลิมิตเตอร์รูปร่างปลอกคอกับเด็กทั้งสามและใช้วิธีช็อตไฟฟ้าใส่เพื่อให้เชื่อฟัง หากเด็กคนหนึ่งทำพลาดไปอีกสองคนก็จะถูกช็อตไฟฟ้าเช่นเดียวกัน ทำให้ไม่สามารถขัดขืนได้ แม้กระทั่งผู้ปกครองก็ถูกผู้ดูแลสึมะชักจูงจนเชื่ออย่างสนิทใจ คาโอรุแกล้งทำเป็นเข้มแข็งต่อหน้าเพื่อนทั้งสองคนและแอบไปร้องไห้คนเดียวอยู่บ่อยครั้ง นับตั้งแต่นั้นคาโอรุเริ่มที่จะปิดกั้นหัวใจตนเองไม่เชื่อใจคนอื่นนอกจากชิโฮะกับอาโออิ จนกระทั่งวันหนึ่งเธอได้พบกับมินาโมโตะตอนที่แอบร้องไห้บนดาดฟ้าอาคารแห่งหนึ่ง ด้อยความตกใจที่ถูกเห็นตอนร้องไห้แถมยังมาแสดงความเป็นห่วง ทำให้คาโอริใช้พลังโจมตีมินาโมโตะจนติดกำแพงเพื่อแสดงว่าตนเองแข็งแกร่ง หลังจากนั้นมินาโมโตะได้รู้เรื่องปลอกคอจึงปฏิเสธผู้ดูแลสึมะที่จะให้ดัดแปลงปลอกคอไฟฟ้าและยอมถูกไล่ออก พวกคาโอรุจึงไปดักที่บ้านของมินาโมโตะและขู่ให้มินาโมโตะปลดปลอกคอออกให้ คาโอรุเห็นชิโฮะเชื่อใจมินาโมโตะจึงวางใจระดับหนึ่ง แต่ในการปฏิบัติภารกิจครั้งถัดมาพวกคาโอรุได้ปลดปลอกคอและพยายามหลบหนีไป ทว่าผู้ดูแลสึมะได้แอบติดเครื่องช็อตไฟฟ้าอีกอันไว้ที่แจ็คเก็ตทำให้พวกคาโอรุหนีไม่พ้น คาโอรุได้ระเบิดพลังออกโดยบังเอิญเพื่อปกป้องชิโฮะกับอาโออิและกำลังเกลียดชังมนุษย์ แต่มินาโมโตะไยื่นมือเข้ามาและโอบกอดพวกเด็กๆทั้งสามให้รู้ว่ายังมีคนที่เป็นห่วงพวกเธออยู่ หลังจากนั้นมินาโมโตะก็กลายเป็นผู้ดูแล The Children ตั้งแต่นั้นมา คาโอรุ ถูกทำนายว่าอนาคตเธอจะกลายเป็นแกนนำของเหล่าเอสเปอร์ในการทำสงครามกับมนุษย์ ในชื่อ ราชินีแห่งหายนะ จึงเป็นที่ต้องการตัวของกลุ่ม แพนโดร่า ที่ปรารถนาจะสร้างดินแดนของเหล่าเอสเปอร์ พลังของคาโอรุตื่นขึ้นตอนปะทะกับแบล็กแฟนธ่อม เมื่อใช้บูสเตอร์รวมพลังกับชิโฮะและอาโออิ จะสามารถสร้างแสงแห่งการชำระล้าง หรืออีกชื่อหนึ่งว่าปีกแห่งชิลเดร้น ขึ้นมาได้ เมื่อขึ้น ม.ต้น ความรู้สึกของคาโอรุยิ่งชัดเจนขึ้น เธอชอบมินาโมโตะและเคยได้รับจูบแบบผู้ใหญ่กับมินาโมโตะโดยบังเอิญ ทำให้คาโอรุสับสนจนทำอะไรไม่ถูก แต่เธอตั้งใจว่าจะรอให้ตัวเองเติบโตขึ้นอีกนิดเพื่อตามจูบนั้นให้ทัน บุคลิคของคาโอรุนั้นยังชอบเล่นมุขแบบคนแก่และชอบดูใต้กระโปรงเด็กผู้หญิงคนอื่นมากที่สุด ถึงขนาดชุดปฏิบัติงานเธอขอให้เป็นเครื่องแบบกระโปรงสั้นเลยทีเดียวโนงามิ อาโออิ โนงามิ อาโออิ. เด็กสาว เอสเปอร์แห่งทีม The Children มีพลังเลเวล7 มาตั้งแต่กำเนิด อาโออิเป็นเด็กคนสุดท้ายที่ถูกส่งมาบาเบล แต่ได้เจอกับชิโฮะคนแรก อาโออิตอนเด็กค่อนข้างอ่อนแอและร้องไห้ง่ายจึงถูกชิโฮะแกล้งอยู่บ่อย แต่หลังจากนั้นก็ได้พบกับคาโอรุที่พยายามเข้ามาหา อาโออิจึงวาปหนีคาโอรุ สุดท้ายก็ถูกดึงเข้าไปกอดจึงกลายเป็นเพื่อนกันและคืนดีกับชิโฮะได้ อาโออิคิดว่าตนเองคงไม่เป็นที่ต้องการของครอบครัวจึงคิดว่ามาอยู่บาเบลคงดีกับครอบครัวมากกว่า ชิโฮะที่บังเอิญอ่านใจได้จึงเล่าให้คาโอรุฟังและบุกไปหาครอบครัวของอาโออิเพื่อปรับความเข้าใจกันในที่สุด อาโออิ ถูกทำนายว่าในอนาคตเธอคือ หนึ่งในแกนนำเหล่าเอสเปอร์ที่ทำสงครามกับมนุษย์ธรรมดา ได้รับฉายาว่า เทพธิดาความเร็วเสียง นั่นเพราะพลังเทเลพอตของอาโออิที่เคลื่อนย้ายได้รวดเร็ว มีสัมผัสพิเศษที่เกี่ยวกับมิติทำให้ไม่ใช้ตามองก็สัมผัสตำแหน่งของคนได้และยังนำมาประยุกต์ในการบิดมิติได้ระดับหนึ่ง ตอนขึ้น ม.ต้น เธอจะต้องกลับไปอยู่บ้านเกิดเนื่องจากพวกเด็กๆเริ่มโตขึ้นทำให้มินาโมโตะลำบากใจที่จะอาศัยอยู่ในห้องพักเดียวกัน แต่อาโออิไม่ยอมและหนีออกจากบ้านไปและยังส่งผลให้เธอควบคุมพลังไม่ได้จนก่อเหตุวุ่นวาย หลังมินาโมโตะหยุดเหตุการณ์ลงได้จึงได้รับคำสั่งให้ดูแลพวกเด็กๆต่อไปป้องกันกรณีควบคุมพลังไม่ได้ อาโออิเป็นคนจริงจัง ฉลาดตั้งใจเรียน มีน้องชายอยู่หนึ่งคน แต่โดยพื้นฐานแล้วเป็นคนใจแคบนิดๆจึงถูกชิโฮะปั่นหัวง่าย ชอบบอกทางบ้านว่ามินาโมโตะคือฮันนี่ของหนู ทำเอาคุณพ่อของอาโออิแทบจะฆ่ามินาโมโตะเลยทีเดียวซันโนมิยะ ชิโฮะ ซันโนมิยะ ชิโฮะ. เด็กสาว เอสเปอร์แห่งทีม The Children มีพลังเลเวล7 มาตั้งแต่กำเนิด ชิโฮะถูกส่งมาบาเบลเป็นคนที่สอง เธอเห็นคาโอรุผ่านทางจอภาพจึงกดดันให้หัวหน้าพาคาโอรุมาหาเธอซะที แต่อาโออิได้ถูกส่งเข้ามาหาก่อน ตอนนั้นชิโฮะได้อ่านใจอาโออิซึ่งทำให้ชิโฮะเไม่ชอบอาโออิเนื่องจากเป็นคนประเภทตรงข้ามกับเธอ จึงพยายามแกล้งอาโออิให้ร้องไห้หลายครั้ง หลังจากนั้นพอคาโอรุถูกส่งเข้ามาเจอกัน คาโอรุกลับใช้พลังดึงทั้งตัวชิโฮะและอาโออิเข้ามากอด ทำให้ชิโฮะตกใจและจับคาโอรุทุ่มพื้น แต่คาโอรุกลับไม่โกรธและทำท่าทางดีใจด้วยซ้ำที่ชิโฮะทั้งน่ารักและเก่ง แม้จะบอกว่าตนเองเป็นไซโคเมทเลอร์ที่อ่านใจคนได้และรู้ทุกอย่างของคนๆนั้น แต่คาโอรุก็ไม่กลัวที่จะสัมผัสตัวเธอ ในคืนเดียวกันชิโฮะก็ขอโทษอาโออิที่เคยแกล้งและทั้งสามก็ได้เป็นเพื่อนกัน แต่นอกจากคาโอรุกับอาโออิแล้ว ไม่เคยมีใครคิดจะจับมือเธออีกเลย กระทั่งได้พบกับมินาโมโตะที่กล้าจูงมือเธอเดินไปไหน นับแต่นั้นมาชิโฮะก็พยายามไม่อ่านใจคนอื่นเป็นบางครั้ง ชิโฮะ ถูกทำนายว่าเธอคือหนึ่งในแกนนำเหล่าเอสเปอร์ที่ทำสงครามกับมนุษย์ธรรมดา ในฉายา จักรพรรดินีต้องห้าม ซึ่งตัวชิโฮะพอได้รู้เรื่องคำทำนายก็ปฏิเสธเรื่องนั้นว่าไม่มีทางเกิดขึ้นแน่ ตอนอยู่ ม.ต้น ชิโฮะเคยชวนมินาโมโตะไปยังอาคารแห่งหนึ่ง พลังไซโคเมททรี ของเธอสามารถฉายภาพทัศน์ในอดีตขึ้นมา เธอได้พบกับคาโอรุในวัยเด็กที่เคยยื่นร้องไห้ตามที่ต่างๆในอาคารแห่งนั้น ชิโฮะรู้สึกเสียใจเล็กน้อยที่ตนเองไม่สามารถช่อยอะไรคาโอรุได้ในตอนเด็ก ทั้งที่คาโอรุพยายามปกป้องพวกเธอมาตลอด ชิโฮะชอบมินาโมโตะมากแต่ก็อิจฉามินาโมโตะอยู่เล็กน้อยในจุดนี้ ชิโฮะยังเคยใช้พลังของเธอสืบสวนคดีฆาตกรรมต่างๆ ทำให้เธอล่วงรู้ถึงด้านมืดของมนุษย์ดีกว่าคนอื่น และทำให้พื้นฐานนิสัยของเธอแม้จะเรียบร้อยแต่แอบซาดิสเล็กน้อย ชิโฮะเกลียดหมอซาซากิพอสมควรเพราะมีพลังแบบเดียวกันทำให้เข้าใจนิสัยกันอย่างดีและหมอซากากิก็อิจฉาชิโฮะเล็กน้อยี่มีคนมาปกป้องตลอด แต่ชิโฮะก็รู้ว่าตนเองนั้นโชคดีกว่าเอสเปอร์คนอื่นมากที่ได้เจอมินาโมโตะตั้งแต่ตอน 10 ขวบมินาโมโตะ โคอิจิ มินาโมโตะ โคอิจิ. ผู้ดูแลเอสเปอร์ทีม The Children เป็นคนธรรมดาไม่มีพลังอะไร ตรงไปตรงมา และเป็นมิตรกับทุกคน เขาได้ปริญญา2ใบตอนอายุเพียง 18 ความรู้ของเอยู่ในระดับอัจฉริยะนั้นทำให้เขาต้องออกจากโรงเรียนไปเข้าโปรแกรมพิเศษไม่สามารถจบพร้อมเพื่อนได้ ในตอนที่เขาอยู่ต่างประเทศเขาได้พบกับแครี่ อีกบุคลิคหนึ่งของ แคโรไลน์ ที่ตื่นขึ้นจากการทดลอง มินาโมโตะได้ช่วยแครี่จากการถูกส่งตัวให้รัฐบาล และทั้งสองได้ตกหลุมรักกัน แต่แครี่เป็นเพียงบุคลิคหนึ่งเท่านั้นร่างกายไม่ใช่ของเธอ มินาโมโตะจึงไม่อาจคบกับเธอได้ ความรักของมินาโมโตะจึงสิ้นสุดลงเพียงแค่นั้น แครี่ได้กล่าวทิ้งท้ายว่าเขาเห็นปีกเทพธิดาตัวน้อยข้างหลังมินาโมโตะซึ่งคงกำลังเฝ้ารอมินาโมโตะอยู่ซักวันหนึ่ง จากนั้นไม่นาน มินาโมโตะถูกเรียกตัวให้ไปพัฒนาลิมิตเตอร์ของทีม The Children มินาโมโตะต้องตกใจที่ลิมิตเตอร์เป็นรูปร่างเหมือนปลอกคอเขาจึงปฏิเสธคำสั่งของผู้ดูแลสึมะและยอมถูกไล่ออก แต่พวกเด็กๆได้แอบตามเขามาและขอให้ปลดลิมิตเตอร์ให้ ด้วยท่าทางอารมณ์ดีของชิโฮะ ทำให้เด็กอีกสองคนวางใจมากขึ้น หลังจากนั้นพวกเด็กๆพยายามจะหลบหนีไปแต่ถูกผู้ดูแลสึมะไล่ต้อนจนแทบจะเกลียดชังมนุษย์ มินาโมโตะได้ยื่นมือเข้าไปหาอย่างไม่ลังเลและเปิดใจพวกเด็กๆได้สำเร็จ หลังจากนั้นเขาก็โดนบังคับให้รับหน้าที่ดูแลThe Children ตั้งแต่นั้นเป็นต้นมา มินาโมโตะได้พบแครี่อีกครั้ง เมื่อแคโรไลน์ต้องการทำความฝันให้เป็นจริงคือเป็นนักบินอวกาศ แครี่ได้ขอให้มาพบมินาโมโตะเป็นครั้งสุดท้าย แครี่ตั้งใจจะหายไปและหลับไหลอยู่ในตัวแคโรไลน์และกล่าวว่าเธอจะอยู่เคียงข้างินาโมโตะตลอดไป สุดท้ายมินาโมโตะก็ไม่สามารถพูดความรู้สึกของตนเองออกไปได้และปล่อยเธอไป เขาเป็นฝ่ายที่ต้องการปีกไปโอบกอดแครี่แต่ก็ไม่สามารถทำได้ ในพริบตาที่มินาโมโตะมองส่งแครี่ไปบนท้องฟ้าเขาเห็นปีกบนหลังของเด็กทั้งสามที่บินลงมา เขาจึงนึกว่าแค่ตาฝาดไป ความสัมพันธ์ของมินาโมโตะและเด็กทั้งสามเป็นยิ่งกว่าครอบครัวเดียวกัน สำหรับมินาโมโตะเห็นเด็กทั้งสามเป็นเพียงเด็กที่ต้องดูแล แต่ไม่รู้ตั้งแต่เมื่อไหร่ที่ต่างฝ่ายต่างคอยเยียวยาบาดแผลในหัวใจให้แก่กัน แต่มินาโมโตะไม่เคยมองเด็กๆในแง่ของคนรัก และเขาต้องตกใจเมื่อทราบว่าตัวเขาในอนาคตรักคาโอรุ เขาได้ยินเสียงจากตัวเขาในอนาคตตอนที่ยิงคาโอรุ ร่ำร้องว่า ในที่สุดเธอก็เป็นของฉัน นั่นทำให้มินาโมโตะรับไม่ได้ และไม่ต้องการให้อนาคตนั้นเกิดขึ้น เขาจึงยังรักษาระยะห่างกับพวกเด็กๆเอาไว้ แต่ไม่รู้ว่าลึกๆแล้วเขารู้สึกยังไงกับเด็กทั้งสามกันแน่ทีม The Wild Catอุเมะงาเอะ นาโอมิ ทีม The Wild Cat. อุเมะงาเอะ นาโอมิ. เอสเปอร์สาว ม. ปลาย (นักศึกษามหาวิทยาลัยในเวลาต่อมา) แต่เดิมมี โค๊ดเนม ว่า Kitty Cat เธอเป็นคนว่านอนสอนง่ายจึงรู้สึกเก็บกดที่ผู้ดูแลตั้งใจเลี้ยงดูเธอให้เป็นเจ้าสาวจึงใช้พลังได้ไม่คล่อง หลังจากได้ไปปรึกษาทีมThe Children ทำให้เธอกล้าแสดงออกและเล่นงานผู้ดูแลเธอ ทำให้ใช้พลังได้เหมือนเดิม พร้อมทั้งได้รับโค๊ดเนมใหม่ ในบางโอกาส เธอก็มาร่วมงานกับ The Children ในการทำภารกิจต่างๆ รูปแบบพลังของเธอเน้นการ "หยุดการเคลื่อนที่" ซึ่งต่างจากคาโอรุ เธอแอบปิ๊งมินาโมโตะ แต่ไม่กล้าแสดงออกมาก เพราะกลัวการหึงหวงของ The Childrenทานิซากิ อิจิโร่ ทานิซากิ อิจิโร่. ผู้ดูแลของนาโอมิ เขาตั้งใจจะเลี้ยงดูนาโอมิให้เป็นเจ้าสาวในอุดมคติของเขา เนื่องจากหาเจ้าสาวแบบที่ต้องการไม่ได้ซักที แต่หลังจากนาโอมิกล้าแข็งข้อ ทำให้อิจิโร่โดนเล่นงานจนปางตายหลายครั้ง ปัจจุบันก็ยังคงตามติดนาโอมิอยู่เรื่อย จนนาโอมิรำคาญ ในภายหลังเขายังเป็นผู้ดูแลให้ทีม The Little Mice ซึ่งร่วมกันปฏิบัติงานพร้อม The Wild Catทีม The Houndยาโดริงิ อากิระ ทีม The Hound. ยาโดริงิ อากิระ. สมาชิกทีม The Hound ที่สอบผ่านการเข้าสังกัด B.A.B.E.L. ด้วยผลการฝึกของมินาโมโตะ อากิระเป็นตระกูลที่มีพลังจิตมาตั้งแต่โบราณ โดยตระกูลเขาคอยรับใช้ฮาสึเนะอีกที แต่ด้วยความที่ไม่เป็นที่ต้องการในปัจจุบัน ทำให้ความยิ่งใหญ่ของ 2 ตระกูลถดถอยจนจนกรอบทั้ง 2 ตระกูล ทำให้ทั้งคู่ตกลงปลงใจมาอยู่กับ B.A.B.E.L. อากิระเป็นพวกทึ่ม พอๆกับมินาโมโตะ แต่ก็มีไหวพริบมากพอสมควรอินุงามิ ฮาสึเนะ อินุงามิ ฮาสึเนะ. สมาชิกทีม The Hound ที่สอบผ่านการเข้าสังกัด B.A.B.E.L. ด้วยผลการฝึกของมินาโมโตะ ฮาสึเนะเป็นตระกูลที่มีพลังจิตมาตั้งแต่โบราณที่สามารถแปลงร่างเป็นหมาป่าได้ แต่ด้วยความที่ไม่เป็นที่ต้องการในปัจจุบัน ทำให้ความยิ่งใหญ่ของตระกูลตนเองและอากิระถดถอยจนจนกรอบทั้ง 2 ตระกูล ทำให้ทั้งคู่ตกลงปลงใจมาอยู่กับ B.A.B.E.L. ฮาสิเนะมีนิสัยเหมือนกับสุนัข คือ หวงของ หวงเจ้านาย เธอค่อนเกรงกลัวบารมีของคาโอรุที่มีจิตสังหารรุนแรงกว่า และเรียกคาโอรุว่าพี่สาวโคจิกะ เคย์โกะ โคจิกะ เคย์โกะ. ผู้ดูแลเอสเปอร์ทีม The Hound ผู้มีความจริงจัง เธอค่อนข้างเป็นที่พอใจของอากิระ แต่กลับทำให้ฮาสึเนะหึง ทำให้การทำงานร่วมกันในช่วงแรกเป็นไปได้อย่างยากลำบาก ต่อมา ได้รับการช่วยเหลือจากหลายๆคน เธอกับฮาสึเนะจึงเข้ากันได้ดีทีม The Doublefaceโทคิวะ นัทสึโกะ ทีม The Doubleface. โทคิวะ นัทสึโกะ. 1 ในเอสเปอร์ทีมประชาสัมพันธ์แห่ง B.A.B.E.L. มีหน้าที่คอยป้องกันไม่ให้บุคคลน่าสงสัยเข้ามาใน B.A.B.E.L. ได้ แต่บางครั้งก็แฉเรื่องราวของแขกมากเกินไป บางกรณี เธอก็ต้องออกมาทำภารกิจภายนอกเช่นกัน ในเวลาต่อมา งานประชาสัมพันธ์ของทีมลดลง เนื่องจากมีทีมใหม่เข้ามารับหน้าที่นี้ ตัวเธอแสดงท่าทีสนใจมินาโมโตะ และซาคากิ แต่ดูไม่ออกว่าคิดจริงจังหรือไม่โนวากิ โฮตารุ โนวากิ โฮตารุ. 1 ในเอสเปอร์ทีมประชาสัมพันธ์แห่ง B.A.B.E.L. มีหน้าที่คอยป้องกันไม่ให้บุคคลน่าสงสัยเข้ามาใน B.A.B.E.L. ได้ แต่บางครั้งก็แฉเรื่องราวของแขกมากเกินไป บางกรณี เธอก็ต้องออกมาทำภารกิจภายนอกเช่นกัน ในเวลาต่อมา งานประชาสัมพันธ์ของทีมลดลง เนื่องจากมีทีมใหม่เข้ามารับหน้าที่นี้ ตัวเธอแสดงท่าทีสนใจมินาโมโตะ และซาคากิ แต่ดูไม่ออกว่าคิดจริงจังหรือไม่ทีม The Shadow of The Childrenบาเล็ท ซิลเวอร์ ทีม The Shadow of The Children. บาเล็ท ซิลเวอร์. อดีตสมาชิก Black Phantom เคยถูกล้างสมองเพื่อใช้เป็นหมากในการสังหารบุคคลสำคัญต่างๆ บาเล็ทถนัดการควบคุมตะกั่ว เช่นลูกปืน และยังสามารถควบคุมวัตถุอื่นได้บ้าง เขาใช้กระสุนเพียงนัดเดียวก็สามารถสังหารบอดี้การ์ดเอสเปอร์จำนวนมากได้ ต่อมาเขาได้ต่อสู้กับเฮียวบุ เคียวสุเกะและกำลังจะถูกฆ่า แต่คาโอรุได้มาหยุดไว้และใช้แสงแห่งการชำระล้างร่วมกับชิโฮะและอาโออิ ปลดฮิวส์โนซิสที่ล้างสมองบาเล็ทไว้ เขาปรากฏตัวอีกครั้งในภาค ม.ต้น ซึ่งเข้าทีม Shadow of Children เพื่อคอยสนับสนุนทั้งเรื่องการคุ้มกันโดยใช้ชุดล่องหนตอนที่The Childrenอยู่ที่โรงเรียน และเวลาThe Children ปฏิบัติภารกิจ ก็ช่วยสนับสนุนจากระยะไกลได้ เขาอาศัยอยู่ข้างๆห้องของมินาโมโตะ เขาเป็นเพื่อนสนิทกับทิมเพราะเป็นโอตาคุเช่นเดียวกันทิม ทอย ทิม ทอย. อดีตสมาชิก Black Phantom เคยถูกล้างสมองเพื่อใช้เก็บข้อมูลแสงแห่งการชำระล้างของThe Children ทิมถนัดการสร้างภาพลวงตาเกี่ยวกับของเล่นและหุ่นยนต์ และยังเปลี่ยนให้คนอื่นกลายเป็นของเล่นได้ด้วย เขาทำให้ร่างกายชิโฮะและอาโออิค่อยๆกลายเป็นของเล่น ทำให้ทั้งสองเกือบตาย พอคาโอรุมาถึงจึงใช้แสงแห่งการชำระล้างพร้อมมๆกับกระทืบทิมเพื่อล้างแค้น ทำให้เขาหลุดจากการถูกล้างสมองได้ เขาปรากฏตัวอีกครั้งในภาค ม.ต้น ซึ่งเข้าทีม Shadow of Children เพื่อคอยสนับสนุนโดยควบคุมหุ่นยนต์จำลองที่หน้าตาเหมือน The Children คอยสับเปลี่ยนตัวเพื่อให้The Children ปฏิบัติภารกิจได้แม้จะอยู่ในเวลาเรียน และหุ่นของทิมยังมีความสามารถในการสู้รบได้ระดับหนึ่งทีม The Little Miceซาซาเมะ ซาจิโอะ ทีม The Little Mice. ซาซาเมะ ซาจิโอะ. หนึ่งในฝาแฝดทีม The Little Mice สามารถวิเคราะห์ข้อมูลและส่งข้อมูลให้คนอื่นได้ เป็นซิสคอนอาการหนัก ขนาดถูกพี่สาวฝาแฝดเล่นงานยังรู้สึกซาบซ่านหัวใจเลยทีเดียวซาซาเมะ ยูกิโนะ ซาซาเมะ ยูกิโนะ. หนึ่งในฝาแฝดทีม The Little Mice มีพลังแบบเดียวกับนาโอมิ นิสัยค่อนข้างสุภาพแค่ภายนอก ใจจริงนั้นมีความทะเยอทะยานไปสู่รดับสูง นาโอมิรู้สึกเป็นห่วงว่าจะโดนผู้ดูแลลวนลาม แต่ยูกิโนะเผลอหลุดปากมาว่าไม่เป็นไรจะใช้เป็นบันไดเหยียบย่ำ ทำให้นาโอมิรู้ทันทีว่าเด็กคนนี้คงไม่เป็นอะไรแน่นอนทีม The Riddle Womanซาซาเมะ จิซุโตะ ทีม The Riddle Woman. ซาซาเมะ จิซุโตะ. เอสเปอร์ อายุ 20 ปี รับตำแหน่งประชาสัมพันธ์แทน Doublefaceซาซาเมะ ทาเอะ ซาซาเมะ ทาเอะ. เอสเปอร์ อายุ 19 ปี รับตำแหน่งประชาสัมพันธ์แทน Doublefaceหน่วยงาน B.A.B.E.L.คิริซึโบะ ไทโซ หน่วยงาน B.A.B.E.L.. คิริซึโบะ ไทโซ. ผู้บริหาร B.A.B.E.L. ผู้ที่ต้องการทลายกำแพงระหว่างเอสเปอร์กับมนุษย์ เป็นคนที่มีนโยบายจริงจัง เสียแต่ว่า ค่อนข้างจะทำอะไรเกินเลยไปหน่อย จนต้องมีคนคอยคุม เขาไม่รังเกียจ แถมยังแสดงท่าทีว่า คนที่เกลียดเอสเปอร์ต่างหากล่ะที่น่ารังเกียจ ในบางครั้ง เขาก็นำงบประมาณของ B.A.B.E.L. ไปใช้อย่างไร้ประโยชน์ เขาค่อนข้างหวง The Children มาก และพยายามกันท่าโลลิคอนอย่างเฮียวบุเป็นประจำคาชิวางิ โอโบโระ คาชิวางิ โอโบโระ. เลขานุการส่วนตัวของคิริซึโบะ หน้าที่ประจำคือ คอยควบคุมการทำงานของคิริซึโบะไม่ให้เกินเลย และการจัดสรรงบประมาณของ B.A.B.E.L. ยามใดที่รัฐบาลติติงเรื่องการใช้งบประมาณที่มหาศาลของ B.A.B.E.L. จะเป็นหน้าที่ของเธอในการเกลี้ยกล่อมเพื่อไม่ให้ถูกตัดงบประมาณ โดยปกติเธอเป็นสาวมั่นเรียบร้อย แต่ถ้าฟิวส์ขาดล่ะก็อย่าให้พูดถึง เธอเองก็ค่อนข้างกังวลกับตัวเลขอายุมากเช่นกันซากากิ ชูจิ ซากากิ ชูจิ. เพื่อนสนิทของมินาโมโตะ รู้จักกันตอนที่ไปเรียนมหาวิทยาลัยที่โคเมริกา เพราะเหตุการณ์ที่มีคนขโมยวิทยานิพนธ์ของซากากิ เป็นคนเจ้าชู้ ขี้หลี แต่มักจะทานแห้วอยู่บ่อยครั้งถึงจะมีหน้าตาหล่อเหลาก็ตาม รู้นิสัยมินาโมโตะดีกว่าใครๆใน B.A.B.E.L. รวมไปถึงความลับของมินาโมโตะในหลายๆเรื่อง เขายังมีความสามารถแบบผสมผสานอีกอย่างคือ การควบคุมชีวิตของตนเองและผู้อื่นได้ระดับหนึ่ง เขายังคอยสอนเรื่องต่างๆให้ ชิโฮะ ที่ยังเด็กเข้าใจถึงชีวิตของไซโคเมทเลอร์ แต่สุดท้ายก็ดลายเป็นทะเลาะกับชิโฮะทุกทีเพราะนิสัยเข้ากันไม่ได้สึโบมิ ฟูจิโกะ สึโบมิ ฟูจิโกะ. หัวหน้าใหญ่ของ B.A.B.E.L. ที่หลับใหลไปเป็นเวลานาน และได้ถูกปลุกขึ้นมาเพื่อต่อกรกับองค์กร P.A.N.D.R.A. ของเฮียวบุ เธอเคยเป็นหัวหน้าของเฮียวบุและต่อสู้เคียงบ่าเคียงไหล่กันมาก่อน ตัวเธอได้รับบาดเจ็บหนักในช่วงที่สงครามใกล้จบ ทำให้ได้รับการปลุกพลังพิเศษเหมือนกับเฮียวบุ เพียงแต่เธอจำเป็นต้องดูพลังจากผู้อื่นมาช่วยประคองพลังของเธอตัวละครสังกัด P.A.N.D.R.A. ตัวละครสังกัด P.A.N.D.R.A.. แพนโดร่า องค์กรที่ใช้พลังเพื่อเหล่าเอสเปอร์เท่านั้น ปรารถนาจะสร้างดินแดนของเอสเปอร์โดยไม่สนใจผลเสียหายต่อมนุษย์ธรรมดาเฮียวบุ เคียวสึเกะ เฮียวบุ เคียวสึเกะ. หัวหน้าใหญ่ขององค์กรก่อการร้ายเอสเปอร์ P.A.N.D.R.A. เป็นคนที่เกลียดแค้นมนุษย์ธรรมดา ชนิดถ้าล้างโลกได้ เขาก็คงจะทำ เพราะในสมัยที่เป็นเอสเปอร์สายไซโคคิเนซิสสังกัดกองทัพญี่ปุ่น แล้วญี่ปุ่นถูกบีบให้แพ้สงคราม เฮียวบุถูกคนที่ตัวเองไว้ใจที่สุดยิง แต่ไม่ตาย ซ้ำยังเป็นการปลุกพลังอื่นๆในตัวเขาอีก ทำให้ปัจจุบันเขาใช้พลังได้หลากรูปแบบ รวมทั้งสามารถใช้พลังในการกำหนดไม่ให้อายุเซลล์ร่างกายตนเองเพิ่มขึ้นด้วย ทำให้ดูหนุ่มตลอดกาล เขาเป็นตัวต้นเหตุสำคัญที่ทำให้เกิดสงครามระหว่างเอสเปอร์กับคนธรรมดา และเขายังมีความตั้งใจที่จะดึงสมาชิก The Children มาเป็นพวก โดยเฉพาะคาโอรุสึคุชิ มิโอะ สึคุชิ มิโอะ. เอสเปอร์ซึนเดเระสังกัดองค์กร P.A.N.D.R.A. เธอถูกพ่อแม่ทำร้ายเพียงมีพลังจิต ได้รับการช่วยเหลือจากเฮียวบุ ทำให้เธอหลงรักผู้พันเฮียวบุ เธอไม่พอใจที่เคียวสึเกะสนใจคาโอรุทึ่เป็นควีนมากกว่าตัวเธอ ทำให้เธอเคยจับตัวมินาโมโตะ เพื่อจะท้าดวลกับเหล่าราชินี แต่เหตุการณ์ครั้งนั้น ทำให้มิโอะแอบชอบมินาโมโตะแบบลึกๆ และเปลี่ยนทัศนคติเกี่ยวกับคาโอรุไปได้เพื่อนในชั้นเรียนของ The Childrenตัวละครสังกัด BLACK PHANTOMตัวละครสังกัด ComericaJapan Esper Soldierตัวละครอื่นๆ</doc>
