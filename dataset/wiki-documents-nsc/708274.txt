<doc id="708274" url="https://th.wikipedia.org/wiki?curid=708274" title="เทศบาลเมืองระนอง">เทศบาลเมืองระนอง ระนอง เป็นเทศบาลเมืองแห่งหนึ่งที่เป็นเมืองศูนย์กลางของอำเภอเมืองระนอง จังหวัดระนอง เทศบาลมีพื้นที่ครอบคลุมตำบลเขานิเวศน์ทั้งตำบล ได้ยกฐานะจากสุขาภิบาลระนองเป็นเทศบาลเมือง เมื่อวันที่ 14 มีนาคม พ.ศ. 2479 โดยพระราชกฤษฎีกาจัดตั้งเทศบาลเมืองระนอง ซึ่งขณะนั้นมีรายได้ประมาณ 30,000 บาทต่อปีที่ตั้งและอาณาเขต ที่ตั้งและอาณาเขต. เทศบาลเมืองระนองตั้งอยู่ในอำเภอเมืองระนอง จังหวัดระนอง มีพื้นที่ครอบคลุมตำบลเขานิเวศน์ทั้งตำบล มีเนื้อที่ 4.285 ตารางกิโลเมตร โดยมีอาณาเขตติดต่อดังนี้- ทิศเหนือ ติดต่อกับเทศบาลตำบลบางนอน - ทิศใต้ ติดต่อกับเทศบาลเมืองบางริ้น - ทิศตะวันออก ติดต่อกับเทศบาลเมืองบางริ้น เทศบาลตำบลบางนอน และองค์การบริหารส่วนตำบลหาดส้มแป้น - ทิศตะวันตก ติดต่อกับเทศบาลเมืองบางริ้น และเทศบาลตำบลปากน้ำท่าเรือภูมิประเทศ ภูมิประเทศ. เมืองระนองตั้งอยู่บริเวณปากแม่น้ำกระบุรี หรือแม่น้ำปากจั่น อยู่ตรงข้ามกันกับวิกตอเรียพอยต์ของประเทศพม่า มีเทือกเขาตะนาวศรีพาดผ่านทางตะวันออกของเมือง และมีสันเขาเล็ก ๆ พาดผ่านจากบริเวณปากน้ำไปทางทิศเหนือของเมืองภูมิอากาศ</doc>
