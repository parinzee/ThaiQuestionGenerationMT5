<doc id="470329" url="https://th.wikipedia.org/wiki?curid=470329" title="พระเจ้าฆอซีแห่งอิรัก">พระเจ้าฆอซีแห่งอิรัก พระเจ้าฆอซีที่ 1 แห่งอิรัก หรือ ฆอซี บิน ฟัยศ็อล (; 21 มีนาคม พ.ศ. 2455 - 4 เมษายน พ.ศ. 2482) เป็นพระมหากษัตริย์แห่งราชอาณาจักรฮัชไมต์อิรัก ระหว่างปีพ.ศ. 2476 ถึงพ.ศ. 2482 และทรงเป็นมกุฎราชกุมารแห่งราชอาณาจักรซีเรียในปีพ.ศ. 2463 พระองค์ประสูติที่มักกะฮ์ (ปัจจุบันอยู่ในประเทศซาอุดีอาระเบีย) เป็นพระราชโอรสแต่เพียงพระองค์เดียวในพระเจ้าฟัยศ็อลที่ 1 แห่งอิรัก ปฐมกษัตริย์แห่งอิรักช่วงต้นพระชนม์ชีพ ช่วงต้นพระชนม์ชีพ. เจ้าชายฆอซีเป็นพระราชโอรสในพระเจ้าฟัยศ็อลที่ 1 แห่งอิรักกับเจ้าหญิงฮุซัยมา บินต์ นาศิร เจ้าชายทรงได้รับการเลี้ยงดูจากฮุซัยน์ บิน อะลี แกรนด์ชะรีฟแห่งมักกะฮ์ ในขณะที่พระราชบิดาของพระองค์มีพระราชกิจมากในการเสด็จเยือนสถานที่ต่าง ๆ เจ้าชายทรงเจริญพระชนมายุแตกต่างจากพระราชบิดาผู้มากประสบการณ์ เจ้าชายทรงเป็นบุรุษที่ขวยอายและไร้ประสบการณ์ พระองค์ต้องเดินทางจากเฮแจซไปยังจอร์แดนที่ซึ่งราชวงศ์ฮัชไมต์สถาปนาขึ้นในปีพ.ศ. 2467 พระองค์ทรงเดินทางมาที่แบกแดดในปีเดียวกันและทรงได้รับการสถาปนาเป็นมกุฎราชกุมาร ขณะมีพระชนมายุ 16 พรรษา เจ้าชายฆอซีทรงประทับเที่ยวบินเป็นครั้งแรกกับริชาร์ด ฮอลลิเบอร์ตัน นักผจญภัยชาวอเมริกันและโมเย ดับบลิว. สตีเฟนส์ นักบิน พระองค์และคณะได้ประทับเที่ยวบินทอดพระเนตรซากโบราณสถานบาบิโลน และโบราณสถานที่ต่าง ๆ และเสด็จออกไปที่สนามโรงเรียนที่ซึ่งพระสหายร่วมชั้นของพระองค์จะสามารถเห็นพระองค์ในเครื่องบินปีกสองชั้นพระมหากษัตริย์แห่งอิรัก พระมหากษัตริย์แห่งอิรัก. ในวันที่ 8 กันยายน พ.ศ. 2476 พระเจ้าฟัยศ็อลที่ 1 แห่งอิรักเสด็จสวรรคต และมกุฎราชกุมารฆอซีจึงสืบราชสมบัติต่อเป็น พระเจ้าฆอซีที่ 1 แห่งอิรัก ในวันเดียวกันพระเจ้าฆอซีทรงได้รับการแต่งตั้งพระอิสริยยศเป็นจอมพลเรือแห่งกองทัพเรืออิรัก, จอมพลแห่งกองทัพบกอิรัก และจอมพลอากาศแห่งกองทัพอากาศอิรัก ทรงยอมรับในชาตินิยมแพน-อาหรับ ต่อต้านผลประโยชน์ของอังกฤษในประเทศของพระองค์, ในรัชสมัยของพระเจ้าฆอซีทรงถูกกล่าวถึงในเรื่องความตึงเครียดระหว่างฝ่ายพลเรือนและกองทัพซึ่งพยายามเข้าควบคุมรัฐบาล พระองค์ทรงสนับสนุนพลเอกบักร์ ศิดกีในการก่อรัฐประหาร ที่ซึ่งแทนที่รัฐบาลพลเรือนด้วยรัฐบาลทหาร ซึ่งเป็นการรัฐประหารครั้งแรกที่เกิดขึ้นในโลกอาหรับ มีข่าวลือว่า พระองค์ทรงมีทัศนคติที่ดีต่อลัทธินาซีแห่งนาซีเยอรมนี และนอกจากนี้ทรงเรียกร้องให้มีการผนวกคูเวตเข้าเป็นจังหวัดหนึ่งของอิรัก ด้วยเหตุนี้พระองค์ทรงมีสถานีวิทยุส่วนพระองค์ในพระราชวังอัลซูฮอร์ที่ซึ่งทรงสามารถเรียกร้องและทรงมีปฏิกิริยาอื่น ๆ ได้กรณีสวรรคต กรณีสวรรคต. พระเจ้าฆอซีเสด็จสวรรคตในวันที่ 4 เมษายน พ.ศ. 2482 อย่างเป็นปริศนาจากการประสบอุบัติเหตุขณะทรงขับรถพาหนะ บางคนเชื่อว่าพระองค์ทรงถูกลอบปลงพระชนม์ตามคำสั่งของนายกรัฐมนตรี นูรี อัสซะอีด ในพระราชพิธีฝังพระศพ ฝูงชนได้ตะโกนร้องว่า นูรีถูกสงสัยว่าเขาได้รับพระราชเสาวนีย์จากสมเด็จพระราชินีอะลียะฮ์ พระมเหสีของพระองค์เองและเขาได้วางแผนกับเจ้าชายอับดัลอิละฮ์ พระอนุชาในพระราชินีเพื่อดำเนินการถอดถอนองค์กษัตริย์ เจ้าชายฟัยศ็อลพระโอรสเพียงพระองค์เดียวของพระเจ้าฆอซีทรงสืบราชสมบัติต่อเป็นพระเจ้าฟัยศ็อลที่ 2 แห่งอิรัก ซึ่งมีพระชนมายุเพียง 4 พรรษา นายกรัฐมนตรีนูรีได้สนับสนุนให้เจ้าชายอับดัลอิละฮ์ดำรงเป็นผู้สำเร็จราชการแทนพระองค์ในรัชกาลของพระเจ้าฟัยศ็อลที่ 2 จนกระทั่งพ.ศ. 2496รัชทายาท รัชทายาท. พระองค์อภิเษกสมรสกับเจ้าหญิงอะลียะฮ์ บินต์ อะลีแห่งเฮแจซและมีพระราชโอรส 1 พระองค์คือเดอะฟลายอิงคาร์เพต เดอะฟลายอิงคาร์เพต. เมื่อครั้งที่พระองค์ยังทรงเป็นเจ้าชายและยังศึกษาอยู่ในโรงเรียน พระองค์ทรงเคยประทับเครื่องบินไปกับโมเย ดับบลิว. สตีเฟนส์ นักบินประจำเครื่องบินเดอะฟลายอิงคาร์เพต (The flying carpet) และริชาร์ด ฮอลลิเบอร์ตัน นักผจญภัยชาวอเมริกัน ในระหว่างการเดินทางรอบโลก เวลาไม่นานหลังจากการเดินทางข้ามมหาสมุทรแอตแลนติกโดยเครื่องบินของชาลส์ ลินด์เบิร์ก ได้มีการบันทึกประสบการณ์การขับเครื่องบินของเจ้าชายฆอซีผ่านหนังสือเดอะฟลายอิงคาร์เพตของริชาร์ด ฮอลลิเบอร์ตัน</doc>
