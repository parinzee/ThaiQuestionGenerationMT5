<doc id="197868" url="https://th.wikipedia.org/wiki?curid=197868" title="ถ้ำขุนแผน">ถ้ำขุนแผน ถ้ำขุนแผน (Khun Phaen Cave) หรือถ้ำพุพระ (Phu Phra Cave) เป็นถ้ำขนาดใหญ่อยู่ฝั่งตะวันตกของแม่น้ำแควใหญ่ ในเขตตำบลหนองบัว อำเภอเมืองกาญจนบุรี บนถนนกาญจนบุรี - ไทรโยค ห่างจากเมืองกาญจนบุรีประมาณ 15 กิโลเมตร โดยอยู่เยื้องกับมหาวิทยาลัยราชภัฏกาญจนบุรีเล็กน้อย แต่เดิมมีชื่อว่า ถ้ำพุพระ เพราะมีการพบพระพิมพ์รุ่นเก่าจำนวนหนึ่ง ต่อมามีการจัดตั้งวัดขึ้นจึงเปลี่ยนชื่อมาเป็นวัดถ้ำขุนแผน ถ้ำพุพระเป็นถ้ำขนาดใหญ่อยู่สูงจากพื้นราบประมาณ 100 เมตร มีบันไดคอนกรีตประมาณ 190 ขั้น จากพื้นราบจนถึงปากถ้ำ ภายในถ้ำพบหินงอกหินย้อยสวยงาม นักท่องเที่ยวสามารถเดินทางไปชมถ้ำพุพระได้ตามเส้นทางรถยนต์สาย กาญจนบุรี - ไทรโยค ระยะทางประมาณ 15 กิโลเมตรจากตัวเมืองแล้วเลี้ยวซ้ายเข้าตามถนนลูกรังอีกประมาณ 1 กิโลเมตร</doc>
