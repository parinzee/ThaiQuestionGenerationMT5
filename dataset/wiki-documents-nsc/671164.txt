<doc id="671164" url="https://th.wikipedia.org/wiki?curid=671164" title="ธงชัย สุขโข">ธงชัย สุขโข ธงชัย สุขโข อดีตพระพรหมสิทธิ ฉายา สุขญาโณ อดีตพระราชาคณะเจ้าคณะรอง เคยดำรงตำแหน่งสำคัญ เช่น เจ้าคณะภาค 10 เจ้าอาวาสวัดสระเกศราชวรมหาวิหาร ประธานสำนักงานกำกับดูแลพระธรรมทูตไปต่างประเทศ หัวหน้าพระธรรมทูตสายที่ ๖ รองแม่กองธรรมสนามหลวง และกรรมการมหาเถรสมาคมประวัติ ประวัติ. ธงชัย สุขโข เกิดเมื่อวันที่ 16 กุมภาพันธ์ 2499 ปีมะแม อายุ 60 ปี พรรษา 40 ณ บ้านเลขที่ 19 หมู่ 5 ตำบลเขาวง อำเภอพระพุทธบาท จังหวัดสระบุรี บิดาชื่อ นายเสงี่ยม มารดาชื่อ นางตัน สุขโข หลังเรียนจบชั้นประถมศึกษาปีที่ 4 ได้เข้ารับการบรรพชา ณ วัดสระเกศราชวรมหาวิหาร โดยมีสมเด็จพระพุฒาจารย์ (เกี่ยว อุปเสโณ) ครั้งดำรงสมณศักดิ์ที่พระธรรมคุณาภรณ์ เป็นพระอุปัชฌาย์ จากนั้นสามเณรธงชัยได้คอยปรนนิบัติรับใช้สมเด็จพระพุฒาจารย์ (เกี่ยว อุปเสโณ) จนได้เข้าพิธีอุปสมบทเมื่อวันที่ 4 มีนาคม พ.ศ. 2519 ณ พระอุโบสถ วัดสระเกศราชวรมหาวิหาร โดยมีสมเด็จพระพุฒาจารย์ (เกี่ยว อุปเสโณ) เมื่อครั้งดำรงสมณศักดิ์ที่พระพรหมคุณาภรณ์ เป็นพระอุปัชฌาย์ ได้รับฉายาว่า "สุขญาโณ" หลังจากอุปสมบทก็ได้รับมอบหมายให้ดำรงตำแหน่งเลขานุการเจ้าอาวาสวัดสระเกศราชวรมหาวิหาร ดูแลงานปกครอง ในขณะเดียวกันยังเป็นครูสอนพระปริยัติธรรม สำนักเรียนวัดสระเกศ เป็นกรรมการตรวจนักธรรมสนามหลวง พระพรหมสิทธินั้นได้เป็นที่เคารพนับถือในหมู่กว้างและเป็นที่ไว้วางใจของพระมหาเถระหลายรูป เช่น สมเด็จพระมหารัชมังคลาจารย์ (ช่วง วรปุญฺโญ) ผู้ปฏิบัติหน้าที่สมเด็จพระสังฆราช สมเด็จพระพุฒาจารย์ (สนิท ชวนปญฺโญ) ทั้งนี้พระพรหมสิทธิได้รับความวางใจให้สนองงานของคณะสงฆ์ในหลาย ๆ โอกาส 10 กุมภาพันธ์ 2558 พระบัญชาสมเด็จพระสังฆราช แต่งตั้งดำรงตำแหน่งกรรมการมหาเถรสมาคม และเข้ารับพระบัญชาจากสมเด็จพระมหารัชมังคลาจารย์ (ช่วง วรปุญฺโญ) ผู้ปฏิบัติหน้าที่สมเด็จพระสังฆราช ณ หอประชุมสมเด็จพระมหารัชมังคลาจารย์ พุทธมณฑล จังหวัดนครปฐม เมื่อวันที่ 11 กุมภาพันธ์ 2558 เวลา 14.00 น. 24 พฤษภาคม 2561 สมเด็จพระสังฆราช ทรงมีพระบัญชาปลดจากตำแหน่งกรรมการมหาเถรสมาคมสมณศักดิ์สมณศักดิ์. - พ.ศ. 2530 ได้รับแต่งตั้งจากพระพรหมคุณาภรณ์ (เกี่ยว อุปเสโณ) ให้ดำรงตำแหน่งฐานานุกรมที่ พระครูประสิทธิสรคุณ - พ.ศ. 2532 ได้รับพระราชทานตั้งสมณศักดิ์เป็นพระครูสัญญาบัตรที่ พระครูพิทักษ์สุวรรณบรรพต - 12 สิงหาคม พ.ศ. 2535 ได้รับพระราชทานสมณศักดิ์เป็นพระราชาคณะชั้นสามัญที่ พระสุวรรณเจติยาภิบาล - 5 ธันวาคม พ.ศ. 2544 ได้รับพระราชทานเลื่อนสมณศักดิ์เป็นพระราชาคณะชั้นราชที่ พระราชธรรมสาร วิธานสุวรรณเจติยกิจ มหาคณิสสร บวรสังฆาราม คามวาสี - 12 สิงหาคม พ.ศ. 2547 ได้รับพระราชทานเลื่อนสมณศักดิ์เป็นพระราชาคณะชั้นเทพที่ พระเทพสิริภิมณฑ์ โสภณศาสนการ พิพัฒนวิธานสุวรรณเจติยกิจ มหาคณิสสร บวรสังฆาราม คามวาสี - 9 มิถุนายน พ.ศ. 2549 ได้รับพระราชทานเลื่อนสมณศักดิ์เป็นพระราชาคณะชั้นธรรมที่ พระธรรมสิทธินายก ดิลกธรรมานุยุต ประสุตสุวรรณเจติยกิจ วิสิฐวิเทศศาสนวราทร มหาคณิสสร บวรสังฆาราม คามวาสี' - 5 ธันวาคม พ.ศ. 2554 ได้รับพระราชทานสถาปนาสมณศักดิ์เป็นพระราชาคณะเจ้าคณะรองที่ พระพรหมสิทธิ กิตติธรรมประยุต วิสุทธิศีลาจาร สุวิธานวรกิจจานุกิจ วิสิฐวิเทศศาสนวราทร มหาคณิสสร บวรสังฆาราม คามวาสี - 29 พฤษภาคม พ.ศ. 2561 ทรงพระกรุณาโปรดเกล้าฯ ถอดถอนออกจากสมณศักดิ์ปริญญาที่รับการถวายปริญญาที่รับการถวาย. - พุทธศาสตรดุษฎีบัณฑิตกิตติมศักดิ์ สาขาการจัดการเชิงพุทธ มหาวิทยาลัยมหาจุฬาลงกรณ์ราชวิทยาลัย - สังคมศาสตรดุษฎีบัณฑิตกิตติมศักดิ์ สาขาการพัฒนาชุมชน มหาวิทยาลัยรามคำแหง - สังคมศาสตรดุษฎีบัณฑิตกิตติมศักดิ์ สาขางานพัฒนา มหาวิทยาลัยมหามกุฏราชวิทยาลัย - ศิลปศาสตรดุษฎีบัณฑิตกิตติมศักดิ์ มหาวิทยาลัยสยาม - ปรัชญาดุษฎีบัณฑิตกิตติมศักดิ์ มหาวิทยาลัยรังสิตตำแหน่งการปกครองคณะสงฆ์ตำแหน่งการปกครองคณะสงฆ์. - ที่ปรึกษาเจ้าคณะภาค 9 - ที่ปรึกษาสำนักกำกับดูแลพระธรรมทูตไปต่างประเทศ (มหานิกาย) - กรรมการสำนักงานกำกับดูแลพระธรรมทูตไปต่างประเทศ - ผู้ช่วยแม่กองธรรมสนามหลวง - ที่ปรึกษาอธิการบดีมหาวิทยาลัยมหาจุฬาลงกรณราชวิทยาลัย ฝ่ายกิจการต่างประเทศ - เลขานุการเจ้าคณะใหญ่หนตะวันออก - เจ้าคณะภาค 10 - เป็นพระอุปัชฌาย์ วิสามัญ - หัวหน้าพระธรรมทูตสายที่ 6 - เจ้าอาวาสวัดสระเกศราชวรมหาวิหาร - ประธานสำนักงานกำกับดูแลพระธรรมทูตไปต่างประเทศ - ที่ปรึกษาโครงการหมู่บ้านศีล 5 คณะสงฆ์หนตะวันออก - เป็นกรรมการมหาเถรสมาคมโดยแต่งตั้ง - 24 พฤษภาคม 2561 สมเด็จพระสังฆราชมีพระบัญชาปลดจากตำแหน่ง กรรมการมหาเถรสมาคม - 30 พฤษถาคม 2561 ปลดจากตำแหน่ง เจ้าคณะภาค10 และ ปลดจากตำแหน่งประธานสำนักงานกำกับดูแลพระธรรมทูตไปต่างประเทศ ตามมติมหาเถรสมาคมหน้าที่พิเศษหน้าที่พิเศษ. - ผู้ดูแลพระบรมบรรพต (ภูเขาทอง) วัดสระเกศราชวรมหาวิหาร - เลขานุการ ประธานคณะผู้ปฏิบัติหน้าที่สมเด็จพระสังฆราช - ที่ปรึกษาโครงการสามเณรปลูกปัญญาธรรม - กรรมการมูลนิธิพระธรรมปัญญาบดี (ถาวร ติสฺสานุกโร) - กรรมการมูลนิธิภูมิพโล วัดสระเกศฯ - เลขานุการ พระธรรมกิตติโสภณ (หนู อโนมปญฺโญ) ครั้งดำรงสมณศักดิ์ พระจุลคณานุศิษย์ - รองประธานที่ปรึกษางานพระราชทานเพลิงศพ สมเด็จพระพุฒาจารย์ (เกี่ยว อุปเสโณ) ประธานคณะผู้ปฏิบัติหน้าที่สมเด็จพระสังฆราชด้านสาธารณสงเคราะห์ด้านการศึกษา ด้านสาธารณสงเคราะห์. ด้านการศึกษา. ได้สนับสนุนและส่งเสริมการศึกษาพระปริยัติธรรม โดยเป็นครูสอนพระปริยัติธรรมสำนักเรียนวัดสระเกศ เป็นเลขานุการประจำสำนักเรียน ทั้งแผนกธรรมและบาลี เป็นกรรมการตรวจประโยคนักธรรมสนามหลวง เพื่อให้พระภิกษุได้บรรยายและแสดงธรรมเป็นประจำ นอกจากนี้ ได้จัดให้พระภิกษุไปสอนศีลธรรมตามโรงเรียนและจัดพระภิกษุผู้ทรงคุณวุฒิไปแสดงปาฐกถาธรรม ให้การฝึกอบรมตามสถานศึกษาและองค์กรต่าง ๆ ด้านการศึกษาสงเคราะห์ ได้มอบทุนการศึกษาแก่พระภิกษุสามเณรที่สอบนักธรรมและบาลีของสำนักเรียนวัดสระเกศด้านการสาธารณูปการ ด้านการสาธารณูปการ. ได้รับมอบหมายจากเจ้าอาวาสวัดสระเกศ ราชวรมหาวิหาร ให้ดำเนินการก่อสร้างศาลารับรองและกุฏิ รวมทั้งบูรณปฏิสังขรณ์โรงเรียนพระปริยัติธรรม ตึกสมเด็จญาโณทยมหาเถระ (พ.ศ. 2501) และเป็นประธานดำเนินการปฏิสังขรณ์พระอุโบสถและหอไตรวัดสระเกศราชวรมหาวิหารด้านการสาธารณสงเคราะห์ ด้านการสาธารณสงเคราะห์. ได้ให้ความช่วยเหลือผู้ประสบภัยทางธรรมชาติตามโอกาสอันควรตลอดมา อาทิ ได้มอบเครื่องนุ่งห่ม ให้แก่ประชาชนในถิ่นทุรกันดารในเขตปกครองหนตะวันออก และมอบปัจจัย อัฐบริขารที่จำเป็นให้แก่พระภิกษุสามเณรที่ประสบอุทกภัยในภาคตะวันออกเฉียงเหนือ รวมทั้งได้มอบเงินช่วยเหลือผู้ประสบธรณีพิบัติภัย (สึนามิ) ผ่านสำนักนายกรัฐมนตรีและสำนักงานพระพุทธศาสนาแห่งชาติ ในนามวัดสระเกศ ราชวรมหาวิหารการต่างประเทศ การต่างประเทศ. เป็นพระสงฆ์ที่สนองงานสมเด็จพระพุฒาจารย์ (เกี่ยว อุปเสโณ) ในด้านการต่างประเทศได้ไปเยี่ยมพระธรรมทูตไทยที่ปฏิบัติศาสนกิจในต่างประเทศจำนวนหลายครั้ง เช่น สหราชอาณาจักร สหรัฐ ประเทศสวีเดน เป็นต้น และยังเป็นหัวหน้าพระธรรมทูตสายที่ 6 ควบคุมพระธรรมทูตแถบสแกนดิเนเวียและสหรัฐอเมริกา และในคราวที่พระธรรมทูตได้ประสบอุบัติเหตุก็ได้ช่วยเหลือแบบเป็นกันเอง จึงเป็นที่เคารพศรัทธาในวงกว้างเข้าเฝ้าสมเด็จพระสันตปาปา เข้าเฝ้าสมเด็จพระสันตปาปา. พระพรหมสิทธิ และคณะ เช่น พระเทพโพธิวิเทศ พระราชธีราจารย์ พระวิจิตรธรรมมาภรณ์ พระศรีคุณาภรณ์ และคณะสงฆ์จำนวนมากได้เดินทางไปยังสำนักวาติกัน เพื่อเข้าเฝ้าสมเด็จพระสันตะปาปาฟรานซิส ประมุขคริสตจักรโรมันคาทอลิก ได้หารือเกี่ยวกับด้ารการศึกษาของพระสงฆ์ไทยที่ไปต่างประเทศ ถือเป็นครั้งแรกในรอบ 30 ปี ที่คณะสงฆ์ไทยเข้าเฝ้าสมเด็จพระสันตปาปาถือเป็นความร่วมมือที่สำคัญระหว่างศาสนางานสาธารณูปการงานสาธารณูปการ. - พ.ศ. 2553 ถวายเครื่องคอมพิวเตอร์จำนวน 50 เครื่องให้แก่มหาวิทยาลัยมหาจุฬาลงกรณ์ราชวิทยาลัย และ มหาวิทยาลัยมหามกุฏราชวิทยาลัย รวมเป็นเงิน 4580000 บาท (สี่ล้านห้าแสนแปดหมื่นบาทถ้วน) - พ.ศ. 2554 ถวายหนังสือภาษาบาลี เปรียญธรรม 9 ประโยค จำนวน 1000 เล่ม รวมเป็นเงิน 845600 บาท (แปดแสนสี่หมื่นห้าพันบาทถ้วน) - พ.ศ. 2554 มอบคอมพิวเตอร์ 25 เครื่องแก่โรงเรียนบ้านเขาวง (พระพรหมสิทธิอุปถัมภ์) จังหวัดสระบุรี รวมเป็นเงิน 5984000 บาท (ห้าล้านเก้าแสนแปดหมื่นสี่พันบาทถ้วน) - พ.ศ. 2555 มอบเงินเพื่อสร้างอาคาร สมเด็จพระพุฒาจารย์ (อุปเสโณ) ณ โรงพยาบาลสุราษฎร์ธานี รวมจำนวนเงิน 12485000 บาท (สิบสองล้านสี่แสนแปดหมื่นห้าพันบาทถ้วน) - พ.ศ. 2557 มอบเงินเพื่อสร้างอาคาร สมเด็จพระพุฒาจารย์ ณ.มหาวิทยาลัยมหาจุฬาลงกรณ์ราชวิทยาลัย เป็นจำนวนเงิน 10000000 บาท (สิบล้านบาทถ้วน)</doc>
