<doc id="85407" url="https://th.wikipedia.org/wiki?curid=85407" title="เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์">เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์ เจ้าหญิงมาเดอลีนแห่งสวีเดน ดัชเชสแห่งเฮลซิงลันด์และเยสตริคลันด์ (พระนามเต็ม เมดเดลีน เธแรส อาเมลี โจเซฟีน);() 10 มิถุนายน พ.ศ. 2525 ณ พระราชวังดร็อตนิงโฮล์ม กรุงสต็อกโฮล์ม) เป็นพระราชธิดาพระองค์ที่สองและพระองค์เล็กสุดในสมเด็จพระราชาธิบดีคาร์ลที่ 16 กุสตาฟแห่งสวีเดนและสมเด็จพระราชินีซิลเวีย พระนามที่สี่ "โจเซฟีน" ของพระองค์มาจากบรรพสตรีนามว่า โยเซฟีนแห่งลอยช์เต็นแบร์ก (ภายหลังเป็นสมเด็จพระราชินีโยเซฟินาแห่งสวีเดนและนอร์เวย์) ธิดาของเออแชน เดอ โบนาปาร์ต พระโอรสในจักรพรรดินีโยเซฟีน พระชายาองค์แรกของนโปเลียน โบนาปาร์ต เจ้าหญิงทรงเข้ารับบัพติศมาเมื่อวันที่ 31 สิงหาคม พ.ศ. 2525 ณ โบสถ์ของพระราชวังหลวง กรุงสต็อกโฮล์ม โดยมีพระบิดาและพระมารดาทูนหัวคือ เจ้าชายอันเดรียสแห่งแซ็กซ์-โคบูร์กและก็อตธา วอลเตอร์ ซอมเมอร์ลาธ เจ้าหญิงเบเนดิคเตแห่งเดนมาร์ก และ เจ้าหญิงคริสตินาแห่งสวีเดน ภริยาแห่งมังนุสสันพิธีเสกสมรส พิธีเสกสมรส. เจ้าหญิงมาเดอลีนและโอนีลปรากฏตัวต่อสาธารณชนร่วมกันครั้งแรกในเดือนมกราคม พ.ศ. 2554 ต่อมาได้มีการจัดพิธีหมั้นของทั้งสองเมื่อวันที่ 25 ตุลาคม พ.ศ. 2555 และประทานสัมภาษณ์อย่างเป็นทางการ และปลายเดือนเมษายนในปีถัดมาก็ได้มีการประกาศว่าจะจัดพระราชพิธีเสกสมรสในวันที่ 8 มิถุนายน พ.ศ. 2556 ที่โบสถ์น้อยภายในพระราชวังสตอกโฮล์ม และจัดเลี้ยงพระกระยาหารค่ำที่พระตำหนักในพระราชวังดรอตนิงโฮล์ม อย่างไรก็ตามโอนีลก็มิได้รับการสถาปนาขึ้นเป็น "เจ้า" ดังกรณีของดาเนียล เวสต์ลิง เนื่องจากการที่จะเป็นพระบรมวงศานุวงศ์สวีเดนจำต้องละจากนิกายโรมันคาทอลิกเปลี่ยนไปนับถือนิกายลูเทอแรน และจำต้องถือสัญชาติสวีเดนด้วย ซึ่งโอนีลได้ปฏิเสธ เนื่องจากต้องใช้สัญชาติเดิมในการทำธุรกิจของเขาต่อไป หลังจากการเสกสมรสทั้งสองได้ตั้งใจที่จะพำนักอยู่นิวยอร์ก อย่างไรก็ตามบุตรของทั้งสองจะต้องเติบโตที่สวีเดนและนับถือนิกายลูเทอแรนเช่นเดียวกับเจ้าหญิงมาเดอลีน ทั้งนี้ก็เพื่อสิทธิธรรมในราชสมบัติ เจ้าหญิงมาเดอลีนได้ให้ประสูติกาลพระธิดาคือ เจ้าหญิงเลโอนอร์ ดัชเชสแห่งกอตลันด์ เมื่อวันที่ 20 กุมภาพันธ์ พ.ศ. 2557 และเจ้าชายนีโคลัส ดยุกแห่งโอเงร์มันลันด์ เมื่อวันที่ 15 มิถุนายน พ.ศ. 2558พระอิสริยยศพระอิสริยยศ. - พ.ศ. 2525 - ปัจจุบัน: เฮอร์รอยัลไฮนิส เจ้าหญิงมาเดอลีนแห่งสวีเดน ดัชเชสแห่งเฮลซิงลันด์และเยสตริคลันด์ (Her Royal Highness Princess Madeleine of Sweden, Duchess of Hälsingland and Gästrikland)</doc>
