<doc id="758078" url="https://th.wikipedia.org/wiki?curid=758078" title="คริสเตียน ฟรีดริช เชินไบน์">คริสเตียน ฟรีดริช เชินไบน์ คริสเตียน ฟรีดริช เชินไบน์ (; 18 ตุลาคม ค.ศ. 1799 – 29 สิงหาคม ค.ศ. 1868) เป็นนักเคมีชาวเยอรมัน/สวิส เกิดที่เมืองเม็ทซิงเงิน เมื่ออายุได้ 13 ปี เชินไบน์ช่วยงานที่บริษัทยาในเมืองเบอบลิงเงินและผ่านการสอบของศาสตราจารย์ด้านเคมีที่ทือบิงเงิน ต่อมาในปี ค.ศ. 1828 เชินไบน์ดำรงตำแหน่งศาสตราจารย์ที่มหาวิทยาลัยบาเซิล ในปี ค.ศ. 1838 เขาประดิษฐ์เซลล์เชื้อเพลิง เชินไบน์เสียชีวิตในปี ค.ศ. 1868โอโซน โอโซน. ในปี ค.ศ. 1839 ระหว่างทำการทดลองอิเล็กโทรไลซิสที่มหาวิทยาลัยบาเซิล เชินไบน์ได้กลิ่นเฉพาะกลิ่นหนึ่งในห้องทดลอง เขาจึงตั้งชื่อก๊าซชนิดใหม่นี้ว่า "โอโซน" (ozone) ซึ่งมีที่มาจากคำ ozein ในภาษากรีก แปลว่า "ได้กลิ่น" เชินไบน์ตีพิมพ์ผลงานการค้นพบในปีต่อมาดินสำลี ดินสำลี. ในปี ค.ศ. 1845 ระหว่างทำการทดลองในห้องครัว เชินไบน์ทำสารผสมกรดไนตริกและกรดซัลฟิวริกหก เขาใช้ผ้าฝ้ายเช็ดและนำไปตากไว้ที่เตา แต่กลับพบว่าผ้าฝ้ายติดไฟอย่างรวดเร็ว เชินไบน์จึงพบผลิตภัณฑ์ใหม่ที่เรียกว่า "ดินสำลี" (guncotton) อย่างไรก็ตาม การนำดินสำลีไปใช้ในทางทหารนั้นไม่ประสบความสำเร็จ จนกระทั่งต่อมามีการพัฒนาดินสำลีให้ใช้งานได้ดีขึ้น</doc>
