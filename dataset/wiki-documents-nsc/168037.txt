<doc id="168037" url="https://th.wikipedia.org/wiki?curid=168037" title="กระดูกไฮออยด์">กระดูกไฮออยด์ กระดูกไฮออยด์ () เป็นกระดูกที่อยู่ในคอ และเป็นกระดูกเพียงชิ้นเดียวในร่างกายมนุษย์ที่ไม่เกิดข้อต่อกับกระดูกชิ้นอื่นๆ เลย กระดูกนี้ค้ำจุนโดยกล้ามเนื้อของคอและทำหน้าที่ช่วยค้ำจุนโคนลิ้น กระดูกไฮออยด์มีรูปร่างคล้ายเกือกม้า และแขวนจากยอดของสไตลอยด์ โพรเซสของกระดูกขมับโดยเอ็นสไตโลไฮออยด์ (stylohyoid ligaments)ส่วนต่างๆ ของกระดูก ส่วนต่างๆ ของกระดูก. กระดูกไฮออยด์ประกอบด้วยส่วนต่างๆ 5 ส่วน ได้แก่- ตัวกระดูกไฮออยด์ (body of hyoid bone) - กิ่งใหญ่ (greater cornu) 2 ข้าง - กิ่งเล็ก (lesser cornu) 2 ข้างการสร้างกระดูก การสร้างกระดูก. การสร้างกระดูกไฮออยด์เกิดจากศูนย์เริ่มสร้างกระดูก 6 ศูนย์ ได้แก่ ที่ตัวกระดูก 2 ศูนย์ และที่กิ่งของกระดูกกิ่งละ 2 ศูนย์ การสร้างเนื้อกระดูกเริ่มที่กิ่งใหญ่ราวๆ ปลายระยะทารกในครรภ์ (fetus) และที่ตัวกระดูกหลังจากนั้นเล็กน้อย และที่กิ่งเล็กระหว่างขวบปีแรกถึงปีที่สองหลังจากคลอดจุดเกาะของกล้ามเนื้อ จุดเกาะของกล้ามเนื้อ. กล้ามเนื้อตามรายชื่อด้านล่างเป็นกล้ามเนื้อที่เกาะกับกระดูกไฮออยด์- ส่วนบน- กล้ามเนื้อมิดเดิล เมนินเจียล คอนสตริกเตอร์ (Middle pharyngeal constrictor muscle) - กล้ามเนื้อไฮโอกลอสซัส (Hyoglossus muscle) - กล้ามเนื้อไดแกสตริก (Digastric muscle) - กล้ามเนื้อสไตโลไฮออยด์ (Stylohyoid muscle) - กล้ามเนื้อเจนิโอไฮออยด์ (Geniohyoid muscle) - กล้ามเนื้อไมโลไฮออยด์ (Mylohyoid muscle) - กล้ามเนื้อเจนิโอกลอสซัส (Genioglossus) - ส่วนล่าง- กล้ามเนื้อไทโรไฮออยด์ (Thyrohyoid muscle) - กล้ามเนื้อโอโมไฮออยด์ (Omohyoid muscle) - กล้ามเนื้อสเตอร์โนไฮออยด์ (Sternohyoid muscle)หน้าที่ หน้าที่. แม้ว่าสัตว์เลี้ยงลูกด้วยน้ำนมหลายชนิดจะมีกระดูกไฮออยด์ แต่ในสิ่งมีชีวิตชนิด Homo sapiens มีลักษณะเฉพาะคือสามารถช่วยในการเปล่งเสียงได้หลายชนิดมากกว่าสัตว์ชนิดอื่นๆ กระดูกไฮออยด์ในมนุษย์สามารถช่วยในการเคลื่อนที่ของลิ้น คอหอย และกล่องเสียงโดยการรัดโครงสร้างเหล่านี้ด้านข้างเข้าหากันเพื่อช่วยในการสร้างเสียงที่แตกต่างกันได้หลากหลาย มีการค้นพบว่ากระดูกไฮออยด์ของมนุษย์ปัจจุบันและมนุษย์นีแอนเดอร์ธาลมีลักษณะเหมือนกัน จึงสันนิษฐานได้ว่ามนุษย์นีแอนเดอร์ธาลอาจมีความสามารถในการสร้างภาษาพูดได้บ้างการหักของกระดูก การหักของกระดูก. เนื่องจากตำแหน่งของกระดูกไฮออยด์นั้นอยู่ในตำแหน่งที่มีแนวโน้มการแตกหักได้ยาก จึงมักไม่ค่อยพบการหักของกระดูกนี้ แต่ในการวินิจฉัยการเสียชีวิต การหักของกระดูกไฮออยด์เป็นเหตุสงสัยในการหายใจไม่ออกเหตุบีบรัดคอ (strangulation)นิรุกติศาสตร์ นิรุกติศาสตร์. ชื่อของกระดูกไฮออยด์ (hyoid) มาจากรากศัพท์ภาษากรีก hyoeides แปลว่า รูปร่างเหมือนอักษรอิปไซลอน (upsilon; υ)ภาพอื่นๆ</doc>
