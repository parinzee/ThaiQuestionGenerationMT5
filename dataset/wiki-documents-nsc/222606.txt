<doc id="222606" url="https://th.wikipedia.org/wiki?curid=222606" title="ตูลูซ">ตูลูซ ตูลูซ () เป็นเทศบาลในจังหวัดโอต-การอน ทางตอนใต้ของประเทศฝรั่งเศส เป็นเมืองหลวงของแคว้นมีดี-ปีเรเน ซึ่งติดกับประเทศสเปน แต่มีพรมแดนธรรมชาติ คือ เทือกเขาพิเรนีสคั่นไว้ ตูลูซเป็นเมืองใหญ่อันดับที่สี่ของประเทศฝรั่งเศส ปัจจุบันมีประชากรอยู่ราว 1,300,000 คน เป็นศูนย์กลางด้านอุตสาหกรรมการบินของโลก โดยเป็นที่ตั้งของสำนักงานใหญ่และโรงงานของแอร์บัส นอกจากนี้ยังเป็นที่ตั้งของสำนักงานใหญ่ของอินเทลภาคพื้นยุโรปตลอดจนหน่วยงานด้านอวกาศของฝรั่งเศสภูมิอากาศอุตสาหกรรม อุตสาหกรรม. ตูลูซ ได้ชื่อว่าเป็นเมืองสำคัญแห่งอุตสาหกรรมการบิน เนื่องจากเป็นที่ตั้งของโรงงานแอร์บัส ผู้ผลิตเครื่องบินโดยสารรายใหญ่ระดับโลกของฝรั่งเศส ได้ชื่อว่าเป็น "บ้านของแอร์บัส" เนื่องจากเป็นที่อยู่อาศัยของพนักงานแอร์บัสมากกว่า 25,000 คน และยังเป็นที่ตั้งของโรงงานผลิตคองคอร์ด เครื่องบินความเร็วสูง และยังเป็นที่ตั้งของโรงงานผลิตรถไฟเตเฌเว รถไฟความเร็วสูงของฝรั่งเศสที่มีชื่อเสียงระดับโลก อีกทั้งยังเป็นที่ตั้งของสถาบันศึกษาอวกาศแห่งชาติตูลูซ ที่ได้ชื่อว่าเป็น "นาซ่าแห่งยุโรป" ที่มีพนักงานทำงานกว่า 10,000 คน อีกด้วยการศึกษา การศึกษา. ตูลูซถือเป็นเมืองใหญ่อันดันสามทางด้านการศึกษาของฝรั่งเศส รองจากปารีสและลียง โดยตูลูซมีจำนวนนักเรียนและนักศึกษารวมกันถึง 110,000 คน ในปี ค.ศ. 2008 และ 122,000 คน ในปี ค.ศ. 2012 โดยตูลูซมีชื่อเสียงด้านการศึกษาวิทยาศาสตร์ชั้นสูงและเทคโนโลยีมากมาย โดยเฉพาะโรงเรียนโปลีเทคนิคระดับสูงที่มีชื่อเสียงในศาสตร์เฉพาะด้าน คือ เกษตรศาสตร์, การไฟฟ้า, คอมพิวเตอร์, ธาราศาสตร์ และเคมีศาสตร์ เช่นเดียวกับที่มีสถานบันการศึกษาที่ถือว่าเป็นที่สุดยอดระดับโลกหลายด้านทั้ง วิศวรกรรมการบิน, พาณิชยกรรม, สัตวแพทยศาสตร์, สถาปัตยกรรม, กฎหมาย และศิลปะการศึกษาระดับอุดมศึกษา การศึกษาระดับอุดมศึกษา. มหาวิทยาลัยตูลูซ () ได้รับการก่อตั้งขึ้นในปี ค.ศ. 1229 แต่ในปัจจุบันวลี เป็นเพียงชื่อของกลุ่มมหาวิทยาลัยและสถาบันอุดมศึกษาต่าง ๆ ในตูลูซที่มีอำนาจในการจัดการตนเองอย่างเป็นอิสระเฉกเช่นมหาวิทยาลัยอื่น ๆ ทั่วไป โดยมหาวิทยาลัยและสถาบันอุดมศึกษาดังกล่าวมีดังนี้1. มหาวิทยาลัยตูลูซ 1 กาปีตอล () เน้นเปิดสอนในสาขากฎหมาย เศรษฐศาสตร์ รัฐศาสตร์ และบริหารธุรกิจ 2. มหาวิทยาลัยตูลูซ - ฌ็อง โฌแร็ส () ชื่อเดิมคือมหาวิทยาลัยตูลูซที่ 2 - เลอมีราย () เน้นเปิดสอนด้านมนุษยศาสตร์ เช่น สาขาภาษาศาสตร์ ประวัติศาสตร์ สังคมวิทยา เป็นต้น 3. มหาวิทยาลัยตูลูซที่ 3 - ปอล ซาบาตีเย () เน้นเปิดสอนด้านวิทยาศาสตร์ เทคโนโลยี วิศวกรรมศาสตร์ แพทยศาสตร์และพยาบาล มหาวิทยาลัยตูลูซ 3 ตั้งชื่อตามศาสตราจารย์ปอล ซาบาตีเย ผู้ได้รับรางวัลโนเบล สาขาเคมี ปี ค.ศ. 1912 4. สถาบันอุดมศึกษาเฉพาะทาง () ซึ่งเป็นระบบการศึกษาเฉพาะของฝรั่งเศสที่ขนานไปกับระบบการเรียนการสอนในมหาวิทยาลัย สถาบันอุดมศึกษาเฉพาะทางที่ตั้งอยู่ที่ตูลูซ ได้แก่- Institut supérieur de l'aéronautique et de l'espace (ISAE) เป็นสถาบันวิศวกรรมการบินและอวกาศที่มีชื่อเสียงที่สุดแห่งหนึ่งของโลก เกิดจากการรวมตัวของหน่วยงานย่อย SUPAERO ซึ่งเป็นสถาบันการบินของกองทัพอากาศ และ ENSICA ซึ่งเปิดสอนด้านการสร้างอากาศยาน ISAE อยู่ภายใต้สังกัดกระทรวงกลาโหมของฝรั่งเศส - École nationale de l'aviation civile (ENAC) หรือสถาบันการบินพลเรือนแห่งชาติ เป็นสถาบันการศึกษาในสังกัดกระทรวงนิเวศวิทยา การพัฒนาอย่างยั่งยืน และพลังงาน - National Polytechnic Institute of Toulouse (INP Toulouse) - INSA Toulouse - Toulouse Business School - Sciences Po Toulouseสถาปัตยกรรม สถาปัตยกรรม. ถึงแม้จะได้ชื่อว่าเป็นเมืองแห่งเทคโนโลยีและอุตสาหกรรมชั้นสูง แต่ตูลูซก็ยังเป็นเมืองที่มีสภาพแวดล้อมที่สะอาด เนื่องจากทางเทศบาลเมืองได้ช่วยกันรักษารวมถึงอนุรักษ์สถาปัตยกรรมโบราณอันเป็นเอกลักษณ์ประจำเมืองตั้งแต่ยุคอาณาจักรโรมันไว้ได้อย่างยอดเยี่ยม ทำให้ที่นี่มีทั้งสถาปัตยกรรม, โบราณวัตถุ และโบราณสถานต่าง ๆ มากมาย ในอดีตตูลูชเคยเป็นเมืองหลวงของราชอาณาจักรวิซิกอทในศตวรรษที่ 5 และเป็นเมืองหลวงของแคว้นล็องก์ด็อกในปลายยุคกลาง ในนครตูลูซเป็นที่ตั้งของมรดกโลกโดยยูเนสโกสองแห่งด้วยกันคือ กานาลดูว์มีดี และ มหาวิหารแซงเซร์นัน ตึกรามบ้านช่องในใจกลางเมืองของตูลูซมักก่อด้วยอิฐสีส้มแดง ดูแลคล้ายสีกลีบดอกกุหลาบ จึงทำให้เมืองนี้ได้ชื่อว่า "นครสีชมพู" (La Ville Rose)</doc>
