<doc id="37248" url="https://th.wikipedia.org/wiki?curid=37248" title="เขาชื่อกานต์">เขาชื่อกานต์ เขาชื่อกานต์ เป็นภาพยนตร์ไทย ที่สร้างจากนวนิยายที่มีชื่อเสียงเรื่องหนึ่งของสุวรรณี สุคนธา เรื่อง เขาชื่อกานต์ ซึ่งนวนิยายเรื่องนี้ได้ตีพิมพ์ครั้งแรกในปี พ.ศ. 2513 เป็นงานวรรณกรรม ที่มีลักษณะ บุกเบิกทางความคิด ซึ่งขาดช่วงหายไปเป็นเวลากว่า 10 ปี เป็นภาพยนตร์รุ่นแรก ๆ ของวงการหนังไทยที่กล่าวถึงปัญหาสังคม ถือเป็นจุดเปลี่ยนแปลงของภาพยนตร์ไทย คือการวิพากษ์สังคมเกี่ยวกับหลากหลายปัญหาของสังคมไทย อาทิ ปัญหาความยากจน ปัญหาผู้มีอิทธิพลในท้องถิ่น และปัญหาคอร์รัปชั่น ผ่านตัวละครที่ชื่อ "กานต์" หมอหนุ่มที่มีอุดมการณ์สูง ที่ต่อสู้เพื่อความถูกต้อง และยอมอุทิศตนไปทำงานไปรักษาคนไข้ในเขตชนบท จนเกิดความขัดแย้งกับข้าราชการท้องถิ่น และลงเอยโดยการถูกลอบยิงจนเสียชีวิต จากบทประพันธ์มาเป็นนวนิยายที่ได้รับรางวัลทางวรรณกรรมหลายประเภท ทำให้เรื่องนี้สร้างเป็นภาพยนตร์และละครโทรทัศน์หลายครั้ง โดยเฉพาะภาพยนตร์ได้มีการรีมาสเตอร์ใหม่เพื่อเป็นการรำลึกถึงหนังไทยสมัยก่อน ภาพยนตร์ เขาชื่อกานต์ ฉบับปี พ.ศ. 2516 กำกับโดย ม.จ.ชาตรีเฉลิม ยุคล นำแสดงโดย สรพงษ์ ชาตรี, นัยนา ชีวานันท์, ภิญโญ ทองเจือ, คธา อภัยวงศ์, มารศรี อิศรางกูร ณ อยุธยา เข้าฉายเมื่อ 27 มีนาคม พ.ศ. 2516 ออกฉายครั้งแรกที่โรงภาพยนตร์เฉลิมเขตร์ เกิดมีปัญหากับเซ็นเซอร์ตั้งแต่ต้นแล้ว เพราะเป็นหนังเรื่องแรกที่สร้างขึ้นมาพูดถึงระบบการฉ้อราษฎร์บังหลวงโดยตรง ซึ่งในสมัยนั้นไม่มีใครกล้าแตะต้อง แต่ภาพยนตร์เรื่องนี้ประสบความสำเร็จอย่างสูง ทำรายได้หลายล้านบาท ภาพยนตร์เรื่องนี้ยังได้รับรางวัลผู้กำกับการแสดงยอดเยี่ยม (ม.จ.ชาตรีเฉลิม ยุคล) และสรพงษ์ ชาตรีได้เข้าชิงตุ๊กตาทองดารานำชายจากเรื่องนี้ ในงาน รางวัลตุ๊กตาทอง ครั้งที่ 9 ปี พ.ศ. 2517 ในยุคต่อมา เขาชื่อกานต์ยังได้สร้างเป็นภาพยนตร์ในปี พ.ศ. 2531 นำแสดงโดย วรุฒ วรธรรม, จินตหรา สุขพัฒน์, ตฤน เศรษฐโชค และได้มีการนำเอาเรื่องเขาชื่อกานต์มาสร้างเป็นละครโทรทัศน์ 3 ครั้ง ครั้งแรกในปี พ.ศ. 2523 ทางช่อง 3 และครั้งที่ 2 ทางช่อง สถานีโทรทัศน์ทีวีไทย สร้างในปี พ.ศ. 2553 แต่ไม่ออกอากาศ ครั้งที่ 3 ทางช่อง สถานีวิทยุโทรทัศน์แห่งประเทศไทย เริ่มออกอากาศ 13 พฤษภาคม พ.ศ. 2558เนื้อเรื่อง เนื้อเรื่อง. หมอกานต์ นายแพทย์ที่ยึดอุดมคติ เข้าฝึกงานที่โรงพยาบาลแห่งหนึ่ง เขาคิดที่จะสู้เพื่อเรียกร้องความยุติธรรม แต่ผู้อำนวยการโรงพยาบาลได้เตือนเขา ให้ทำงานตามที่เรียนมาอย่างเดียว วันหนึ่งเขาได้พบรักกับ หฤทัย แต่เธอมีแฟนอยู่แล้วชื่อ โตมร โตมรได้มอบแหวนแทนรักก่อนเดินทางไปดูงานที่ต่างประเทศ ในระหว่างนี้ หฤทัยป่วยเป็นไส้ติ่งอักเสบกะทันหัน เธอได้รับการรักษาจากหมอกานต์ และได้รับการดูแลด้วยใจของหมอกานต์จนเกิดเป็นความรัก หมอกานต์บอกหฤทัยว่าเขาไม่ใช่คนรวย หลังจากแม่ตาย พ่อก็ขายที่นาให้เขาเรียนต่อ จากนั้นพ่อก็บวช และตอนนี้เขาต้องไปเป็นหมอที่บ้านชนบท ในที่สุดทั้งสองก็หมั้นกัน และ แต่งงานไปอยู่ที่มาประจำเมืองพิษณุโลกด้วยกัน เมื่อโตมรทราบก็โกรธอย่างมาก และได้บอกหฤทัย ว่า หากหมอกานต์ไม่รักแล้วให้บอกเขา เขาจะไปรับทันที หมอกานต์ทำงานด้วยความซื่อสัตย์ ยึดมั่นอุดมการณ์ จนทำให้เป็นที่ขัดแย้งกับข้าราชการฉ้ฉ้อราษฎร์บังหลวงหลายฝ่าย โดยเฉพาะนายอำเภอ วันหนึ่งหมอกานต์กับหฤทัยทะเลาะกันอย่างแรง ด้วยเรื่องที่ว่าหฤทัย เธอชวนกลับกรุงเทพฯด้วยเหตุผลที่ว่าปัญหาเกิดกับหมอมากมายเหลือเกิน หมอคนเดียวไม่สามารถเปลี่ยนแปลงทั้งอำเภอได้ แต่ก็ได้รับการปฏิเสธจากหมอกานต์ เพราะหมอทิ้งคนไข้ไปไม่ได้ สร้างความน้อยใจให้หฤทัยอย่างมาก เธอจึงหนีไปกรุงเทพฯ โดยที่โตมรได้ทราบข่าวจึงขอร้องให้หฤทัยไปทานข้าวด้วย จากนั้นก็เกิดการทะเลาะกันขึ้น เพราะหฤทัยไม่อยากยุ่งกับโตมร ทำให้โตมรขับรถเสียหลัก หฤทัยหมดสติไป และจำความไม่ได้ จนหมอกานต์มาฟื้นความจำให้เธอ และทั้งสองก็กอดกันด้วยความอบอุ่น สร้างความอิจฉาให้โตมรอย่างมาก โตมรจึงให้ผู้อำนวยการ ภักดีให้ทุนเรียนต่อต่างประเทศกับหมอกานต์ หวังเพื่อจะกำจัดหมอกานต์ไป แต่หมอกานต์ไม่ไป เช้าวันรุ่งขึ้นหมอกานต์กำลังจะลงเรือไปรับหฤทัยกลับ ขณะที่กำลังจะลงเรือ ผดุงครรภ์ให้คนมาตามหมอให้ไปทำคลอดคนไข้ หมอจึงขอให้คนเรือรอ แต่โดนถูกลอบยิงจนเสียชีวิตนักแสดงหลักการสร้างการสร้าง. - พ.ศ. 2516 เขาชื่อกานต์สร้างเป็นภาพยนตร์เป็นครั้งแรก มีผู้กำกับ คือ หม่อมเจ้าชาตรีเฉลิม ยุคล เข้าฉายเมื่อ 27 มีนาคม พ.ศ. 2516 ออกฉายครั้งแรกที่โรงภาพยนตร์เฉลิมเขตร์ นำแสดงโดย- สรพงศ์ ชาตรี รับบท หมอกานต์ - นัยนา ชีวานันท์ รับบท หฤทัย - ภิญโญ ทองเจือ รับบท โตมร- พ.ศ. 2523 เขาชื่อกานต์ สร้างเป็นละครโทรทัศน์เป็นครั้งแรก โดยออกอากาศทางไทยทีวีสีช่อง 3 กำกับการแสดงโดย อดุลย์ ดุลยรัตน์ นำแสดงโดย- วิฑูรย์ กรุณา รับบท หมอกานต์ - ดวงใจ หทัยกาญจน์ รับบท หฤทัย - สมจินต์ ธรรมทัต รับบท โตมร- พ.ศ. 2531 เขาชื่อกานต์ ได้สร้างเป็นภาพยนตร์อีกครั้ง โดย ไฟว์สตาร์ โปรดักชั่น กำกับโดย รุจน์ รณภพ เข้าฉายเมื่อ 19 พฤศจิกายน พ.ศ. 2531 นำแสดงโดย- วรุฒ วรธรรม รับบท หมอกานต์ - จินตหรา สุขพัฒน์ รับบท หฤทัย - ตฤน เศรษฐโชค รับบท โตมร- ต่อมามีการสร้างเป็นละครโทรทัศน์อีกครั้งในปี พ.ศ. 2553 โดยกำหนดออกอากาศทางสถานีโทรทัศน์ทีวีไทย แต่ไม่ได้ออกอากาศเนื่องด้วยเหตุผลบางประการ ผลิตโดย มีเดีย สตูดิโอ กำกับการแสดงโดย มารุต สาโรวาท นำแสดงโดย- ธนวรรธน์ วรรธนะภูติ รับบท หมอกานต์ - สาวิตรี สุทธิชานนท์ รับบท หฤทัย - สุริยนต์ อรุณวัฒนกูล รับบท โตมร</doc>
