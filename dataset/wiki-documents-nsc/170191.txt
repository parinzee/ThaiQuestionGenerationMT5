<doc id="170191" url="https://th.wikipedia.org/wiki?curid=170191" title="ธงชาติบาฮามาส">ธงชาติบาฮามาส ธงชาติบาฮามาส เป็นธงรูปสี่เหลี่ยมผืนผ้า กว้าง 1 ส่วน ยาว 2 ส่วน ​พื้นธงภายในแบ่งเป็นแถบแนวนอน 3 แถบ มีแถบสีเหลืองอยู่ตรงกลาง แถบสีฟ้าขนาบที่ตอนบนและตอนล่าง ที่ด้านคันธงมีรูปสามเหลี่ยมด้านเท่าสีดำ ปลายชี้ไปทางด้านปลายธง ธงนี้เป็นแบบธงที่ชนะเลิศการประกวดแบบธงชาติบาฮามาส และประกาศใช้อย่างเป็นทางการเมื่อวันที่ 10 กรกฎาคม พ.ศ. 2516 อันเป็นวันที่ประกาศเอกราชจากสหราชอาณาจักร พื้นสีดำ หมายถึงเอกภาพและความเด็ดเดี่ยวของประชาชนชาวบาฮามาส ผู้ซึ่งสืบเชื้อสายมาจากชาวแอฟริกา รูปสามเหลี่ยมที่หันปลายไปยังแถบสีทั้งสามแถบ หมายถึง ขอบเขตของทรัพยากรธรรมชาติในประเทศ ได้แก่ท้องทะเล ซึ่งแสดงด้วยแถบสีฟ้า 2 แถบ และแสงอาทิตย์ ซึ่งแสดงด้วยแถบสีทองที่ตอนกลาง ธงราชนาวีสำหรับกองทัพเรือบาฮามาสนั้น มีลักษณะคล้ายกับธงราชนาวีสหราชอาณาจักร กล่าวคือ เป็นธงพื้นสีขาวมีรูปกางเขนสีแดง ที่มุมธงบนด้านคันธงมีภาพธงชาติ ส่วนธงเรือช่วยรบ มีลักษณะอย่างเดียวกันกับธงราชนาวีบาฮามาส แต่เปลี่ยนจากกางเขนสีแดงเป็นสีนำ้เงิน และ ธงสำหรับเรือพลเรือนนั้น จะใช้พื้ธงสีกลับกัน คือใช้ธงพื้นแดงมีรูปกางเขนขาวประกอบเข้ากับธงชาติฃ</doc>
