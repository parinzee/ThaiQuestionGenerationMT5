<doc id="348511" url="https://th.wikipedia.org/wiki?curid=348511" title="เป็นเอก การะเกตุ">เป็นเอก การะเกตุ เป็นเอก การะเกตุ เกิดวันที่ 18 มีนาคม พ.ศ. 2533 เป็นนักกีฬาเทควันโดชายทีมชาติไทย ซึ่งได้เข้าร่วมการแข่งขันเทควันโดในเอเชียนเกมส์ 2010 และสามารถเอาชนะ ซู ยองเซ็ง ซึ่งเป็นนักกีฬาเทควันโดจากประเทศจีน ด้วยคะแนน 6-2 ก่อนเข้าสู่รอบชิงชนะเลิศ ในรุ่นน้ำหนักไม่เกิน 58 กก. โดยมี ชเว ยองซอก ผู้ฝึกสอนชาวเกาหลีใต้เป็นผู้ให้การดูแล โดยเป็นเอกได้แพ้ให้กับ หยาง เหว่ยเฉิน จากจีนไทเป และได้รับรางวัลเหรียญเงิน เป็นเอก การะเกตุ เป็นบุตรชายของ นายกิตติ การะเกตุ และนางบงกช ภัทรดิลก เขาสำเร็จการศึกษาระดับมัธยมจากโรงเรียนบดินทรเดชา (สิงห์ สิงหเสนี) ในปี 2550 ปัจจุบัน เป็นเอกกำลังศึกษาอยู่ที่มหาวิทยาลัยเกษตรศาสตร์ และได้รับคัดเลือกให้เป็นทูตของสมาคมเทควันโดแห่งประเทศไทย รวมถึงได้รับเลือกให้เป็นหนึ่งในผู้เข้าแข่งขันเทควันโดในโอลิมปิก 2012ผลงานที่ผ่านมาผลงานที่ผ่านมา. - พ.ศ. 2549 แชมป์เยาวชนโลก ประเทศเวียดนาม - พ.ศ. 2552 เหรียญทอง เอเชี่ยนมาเชี่ยลอาร์ทเกมส์ กรุงเทพ - พ.ศ. 2552 แชมป์ซีเกมส์ ครั้งที่ 25 ประเทศลาว - พ.ศ. 2553 แชมป์เอเชียนแชมป์เปี้ยนชิป ประเทศคาซัคสถาน - พ.ศ. 2553 รองแชมป์เอเชียนกมส์ ครั้งที่ 16 ประเทศจีน - พ.ศ. 2554 แชมป์การแข่งขันคัดเลือกไปโอลิมปิก 2012 ประเทศอาเซอร์ไบจานเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.)รางวัลที่ได้รับรางวัลที่ได้รับ. - วันที่ 21 ธันวาคม พ.ศ. 2555 - รางวัลรองนักกีฬาสมัครเล่นดีเด่นชาย วันกีฬาแห่งชาติ 2555 ที่อินดอร์สเตเดี้ยม หัวหมาก</doc>
