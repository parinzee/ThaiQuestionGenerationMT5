<doc id="342912" url="https://th.wikipedia.org/wiki?curid=342912" title="ขอรักลูกทุกฤดูกาล">ขอรักลูกทุกฤดูกาล ขอรักลูกทุกฤดูกาล ชื่อภาษาไทยของซีรีส์ญี่ปุ่นเรื่อง "ชิโระอิ ฮะรุ" (, , โรมะจิ: Shiroi haru) ออกอากาศในประเทศญี่ปุ่นทางสถานีโทรทัศน์คันไซระหว่างวันที่ 14 เมษายน ค.ศ. 2009-23 มิถุนายน ปีเดียวกัน ในเวลา 22.00-22.54 น. ความยาวทั้งสิ้น 11 ตอน สำหรับในประเทศไทยออกอากาศทางสถานีโทรทัศน์ทีวีไทย เริ่มออกอากาศครั้งแรก 1 ตุลาคม พ.ศ. 2553 ทุกวันพฤหัส-ศุกร์ เวลา 20.20-21.00 น.นักแสดงนักแสดง. - ฮิโรชิ อาเบะ รับบท ฮารุโอะ ซาคุระ - มาฮิรุ คนโนะ รับบท มาริโกะ ทากะฮาชิ - เคนอิชิ เอนโด รับบท ยาซุชิ มูรากามิ - โนโซมิ โอฮาชิ รับบท ซาจิโกะ มูรากามิ/ซาจิ - มิโฮะ ชิไรชิ รับบท คานาโกะ - ยูริโกะ โยชิตากะ รับบท ชิโอริเนื้อเรื่อง เนื้อเรื่อง. หลังจาก 9 ปีที่อยู่ในคุกในข้อหาคดีฆาตกรรม สุดท้ายแล้ว ฮารุโอะ ซาคุระ (ฮิโรชิ อาเบะ) อดีตสมาชิกแก๊งค์ยากูซ่า ก็ได้มีอิสระ แต่เขาก็ต้องเผชิญเรื่องน่าเศร้า เมื่อเขาได้รู้ว่าคู่หมั้น มาริโกะ ทากะฮาชิ (มาฮิรุ คนโนะ) ได้เสียชีวิตลงด้วยโรคมะเร็งอย่างรุนแรง แต่ก่อนหน้านั้นฮารุโอะได้ขอให้ทางแก๊งค์ส่งเงินจำนวน 8 ล้านเยนให้แก่มาริโกะ ฮารุโอะได้ไปพบ ยาซุชิ มูรากามิ (เคนอิชิ เอนโด) แฟนของมารุโกะที่เธอคบอยู่ ที่ปัจจุบันนี้ได้เปิดร้านขายขนมปังชื่อ มูรากามิเบเกอรี่ เมื่อตอนฮารุโอะอยู่ในคุกช่วงเวลา 9 ปี เพื่อขอเงินค่าชดใช้ที่ตัวเขาเองได้ก่อคดีไว้ ที่ได้เก็บเอาไว้ใช้ในค่าดูแลรักษาพยาบาลให้กับมาริโกะแทน แต่แล้วยาซุชิได้ปฏิเสธและได้ไล่ฮารุโอะกลับไป ฮารุโอะสงสัยว่ายาซุชิยักยอกเงิน 8 ล้านเยนนั้นเปิดเป็นร้านขนมปัง ระหว่างทางกลับบ้าน ฮารุโอะก็พบเด็กผู้หญิงคนหนึ่ง อายุ 8 ขวบ เดินตรงเข้ามาหาเขา และดูเหมือนว่าเธอจะรู้จักฮารุโอะเป็นอย่างดี แต่ฮารุโอะนั้นจำเธอไม่ได้เลย จริง ๆ แล้วเธอก็ คือ ซาจิโกะ มูรากามิ (โนโซมิ โอฮาชิ) หรือชื่อเล่นว่า ซาจิ ซาจิโกะได้รับการเลี้ยงดูจาก ยาซุชิ และ น้องสาวของมาริโกะ ชื่อ คานาโกะ (มิโฮะ ชิไรชิ) แต่สุดท้ายซาจิโกะก็ได้รู้ความจริงเกี่ยวกับครอบครัวของเธอจากฮารุโอะ ที่เขายืนยันว่ายาซุชินั้นเป็นพ่อแท้ ๆ ของเธอ ท้ายที่สุด ลูกชายของคนที่ถูกฮารุโอะฆ่าตาย ได้เข้าใจว่ายาซุชิเป็นฮารุโอะ และได้คิดจะฆ่ายาซุชิ เพื่อแก้แค้นให้พ่อ แต่แล้วในทางกลับกันฮารุโอะได้กลับมาปกป้องยาซุชิจากการทำร้ายครั้งนั้น ฮารุโอะนั้นได้ไว้ใจยาซุชิมาก จึงได้ฝากซาจิให้ยาซุชิดูแลในลมหายใจสุดท้ายของเขา</doc>
