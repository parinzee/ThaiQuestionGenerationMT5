<doc id="24343" url="https://th.wikipedia.org/wiki?curid=24343" title="คิ้วหนา ซ่าสุด ๆ">คิ้วหนา ซ่าสุด ๆ คิ้วหนา ซ่าสุด ๆ () เป็นชื่อการ์ตูนญี่ปุ่น แต่งโดย ยูทากะ ทากาฮาชิ เรื่องราวของเด็กหนุ่มที่ตามสาวน่ารักเข้าไปในชมรมการแสดงของโรงเรียนแห่งหนึ่ง ความอลวนเกิดขึ้น เมื่อพระเอกแอบชอบสาวในชมรม ขณะที่เพื่อนในชมรมคนอื่น และประธานชมรมที่เป็นกะเทย (ซึ่งมีคิ้วหนา) ชื่อ ฮิโรมิ แอบชอบพระเอกของเรื่อง คิ้วหนา ซ่าสุด ๆ ลงตีพิมพ์ในนิตยสารโชเน็นจัมป์รายสัปดาห์ ตั้งแต่ปี พ.ศ. 2535 ถึง พ.ศ. 2538 มีความยาวทั้งสิ้น 142 ตอน ฉบับรวมเล่มมี 12 เล่มจบ ส่วนในประเทศไทยได้ลิขสิทธิ์และจัดพิมพ์โดยสำนักพิมพ์วิบูลย์กิจเนื้อเรื่อง เนื้อเรื่อง. เรื่องราวเกิดขึ้นส่วนมากที่โรงเรียนมัธยม ณ ชมรมการแสดง โดคุไดจิ ฮิโรมิ ประธานชมรมมีความสามารถพิเศษ เนื่องจากผ่านการฝึกฝนทางการแสดงมาอย่างหนัก จากแม่ซึ่งเป็นยอดดาราดัง จึงสามารถยืดหยุ่นร่างกายได้มาก เช่น แปลงเป็นถังขยะ กระดาษ พญาปลวก (ชุดคอสตูม แต่แสดงได้เหมือนเป็นปลวกจริงๆ) แต่สิ่งที่ชอบที่สุดคือวางกับดักให้ จุนนะ โชทาโร่ เด็กหนุ่มในชมรมตกเป็นของตัว แต่ตัวโชทาโร่นั้นแอบชอบ ฮิบิโน่ มาโคโตะ รุ่นพี่สาวที่เป็นเพื่อนร่วมชมรมอยู่ เรื่องยุ่งๆ จึงตามไม่หยุดไม่หย่อน จริงๆ แล้วประธานฮิโรมิเป็นคนดีมาก แต่เพราะบ้าผู้ชายหล่อๆ เลยชอบทำอะไรเพี้ยนๆ เวลาฝึกซ้อมในชมรมก็ชอบสรรหาวิธีแปลกๆ มาซ้อม จนคนอื่นๆ ในชมรมจะพากันหนี นอกจากนั้น ในชมรมยังมีตัวป่วนอีก ชื่อ นาร์ซิส ที่หลงตัวเองจนน่ากลัว เมื่อไหร่ที่เห็นกระจกก็จะต้องเฝ้าลุ่มหลงอยู่อย่างนั้น ถึงจะหน้าตาดีก็จริง แต่ก็ชอบเข้าใจว่าตัวเองนั้นหล่อเลิศในปฐพี นอกจากนี้ ยังมีสาวทอมมาชอบพระเอกอีกคน สาวทอมคนนี้เป็นคู่กัดที่น่ากลัวของประธานฮิโรมิ พระเอกจะทำยังไง ในเมื่อรักนางเอก แต่ดันต้องมาวุ่นวายกับคนต่างๆ ที่มาหลงรักตัวเอง ในเล่มหลังๆ จะรู้ว่า ประธานฮิโรมิ ได้ฝึกฝนการแสดงอย่างหนักหน่วงกับแม่ของเขามาตลอด ทำให้หน้าตาของเค้าเปลี่ยนไป จริงๆ แล้วฮิโรมิ เป็นผู้ชายที่หน้าตาดีมาก (เนื่องจากมีแม่เป็นดาราดัง) แต่เข้าใจผิดว่า หน้าตาหล่อๆ แบบนั้นไม่ดี ถ้าประธานกลับคืนหน้าตาหล่อแล้ว จะไม่มีความสามารถประหลาดๆ เลย (เป็นคนธรรมดา ซึ่งปกติไม่ใช่)ตัวละครรายชื่อตอน</doc>
