<doc id="474906" url="https://th.wikipedia.org/wiki?curid=474906" title="ฮู ยวน">ฮู ยวน ฮู ยวน (Hou Yuon) เป็นนักการเมืองที่นิยมระบอบคอมมิวนิสต์ในกัมพูชา เกิดในครอบครัวของชาวกัมพูชาเชื้อสายจีน เขาเป็นหนึ่งในผู้นำระดับสูงของเขมรแดงที่หายตัวไปหลังพนมเปญแตกเมื่อ พ.ศ. 2518 คาดว่าถูกประหารชีวิตชีวิตช่วงแรก ชีวิตช่วงแรก. ยวนเกิดที่จังหวัดกำปงจามเมื่อ พ.ศ. 2473 เขาเข้าศึกษาที่ Lycée Sisowath ฐานะทางบ้านของเขายากจน พ่อมีอาชีพทำนาและปลูกยาสูบ เขาได้ไปศึกษาต่อทางด้านเศรษฐศาสตร์และกฎหมายและสำเร็จการศึกษาระดับปริญญาเอกจากมหาวิทยาลัยปารีสโดยทำวิทยานิพนธ์เกี่ยวกับเศรษฐศาสตร์ ซึ่งต่อมาได้กลายเป็นนโยบายทางด้านเศรษฐกิจของกัมพูชาประชาธิปไตย โดยวิทยานิพนธ์ของเขาที่เสนอเมื่อ พ.ศ. 2498 เรื่อง The Cambodian Peasants and Their Prospects for Modernization (ภาษาฝรั่งเศส: La paysannerie du Cambodge et ses projets de modernisation) เป็นมุมมองที่ท้าทายเกี่ยวกับการขยายตัวของเมืองและอุตสาหกรรมที่เป็นพื้นฐานของการพัฒนา ยวนเป็นบุคคลที่มีชื่อเสียงที่สุดในกลุ่มนักศึกษาเขมรหัวรุนแรงจากปารีส เขาได้เป็นผู้นำของสมาคมนักศึกษาเขมร (KSA) ต่อมา ใน พ.ศ. 2495 ยวนได้ร่วมมือกับ พล พต เอียง ซารีและผู้นิยมฝ่ายซ้ายอื่นๆส่งจดหมายเปิดผนึกถึงพระนโรดม สีหนุที่ต่อมาได้เป็นพระมหากษัตริย์ เพื่อให้กำจัดประชาธิปไตยแบบเด็กทารก หลังจากฝรั่งเศสสั่งปิดสมาคมนักศึกษาเขมร ยวนและเขียว สัมพันได้จัดตั้งกลุ่มใหม่คือสหภาพนักศึกษาเขมรใน พ.ศ. 2499 หลังจากกลับมากัมพูชา ยวนไปเป็นครูสอนภาษาฝรั่งเศสในโรงเรียนเอกชน Lycée Kambuboth ที่เขาได้ร่วมก่อตั้งในการเมืองกัมพูชา พ.ศ. 2501 – 2510 ในการเมืองกัมพูชา พ.ศ. 2501 – 2510. ในช่วงเวลานี้ สีหนุเป็นนายกรัฐมนตรีของกัมพูชาหลังจากได้รับเอกราช และได้เชิญกลุ่มฝ่ายซ้ายรวมทั้งฮู ยวนเข้าร่วมกับพรรคสังคมและรัฐบาลของพระองค์ เพื่อถ่วงดุลกับฝ่ายขวา ยวนได้เป็นรัฐมนตรีหลายตำแหน่งระหว่าง พ.ศ. 2501 – 2506 เขาถูกบีบให้ลาออกหลังจากพ่ายแพ้ในการลงมติไม่ไว้วางใจในสภาแห่งชาติ เขาเองไม่ได้ดำเนินนโยบายตามความต้องการของพระนโรดม สีหนุอย่างใกล้ชิด อย่างไรก็ตาม เขามีความขัดแย้งกับพระองค์อย่างเปิดเผยหลายเรื่อง ใน พ.ศ. 2507 ยวนได้ตีพิมพ์หนังสือเรื่อง The Co-Operative Question ซึ่งแสดงความแตกต่างระหว่างระบอบสังคมนิยมกับระบอบของพระนโรดม สีหนุ โดยมีคำถามเชิงลึกว่าสหกรณ์จะช่วยชาวนาที่ยากจนและลดแรงกดดันของสังคมเมืองต่อชนบทอย่างไร ซึ่งต่อมา เขมรแดงได้นำไปปรับใช้ ในการเลือกตั้งสมาชิกสภาแห่งชาติ พ.ศ. 2509 พระนโรดม สีหนุได้ขัดขวางเขาโดยส่งผู้สมัครคนอื่นลงในตำบลที่เขาจะสมัคร ทำให้ฝ่ายซ้ายของพรรคสังคมต้องแข่งขันกับผู้สมัครคนอื่น ฮู ยวน ฮู นิม และเขียว สัมพันเลือกที่จะสู้ต่อไป ทำให้พระนโรดม สีหนุเลือกที่จะต่อต้านพวกเขามากขึ้น ผลการเลือกตั้ง ปรากฏว่ายวนชนะการเลือกตั้งด้วยคะแนน 78% หลังจากนั้น พระนโรดม สีหนุแต่งตั้งให้เขาเป็นฝ่ายต่อต้านรัฐบาลเพื่อถ่วงดุลกับคณะรัฐมนตรีฝ่ายขวาของ ลน นล อย่างไรก็ตาม หลังการลุกฮือที่สำลวต พ.ศ. 2510 ยวนถูกกล่าวหาว่าอยู่เบื้องหลังการลุกฮือครั้งนี้ ทำให้เขาหนีเข้าป่าไปร่วมมือกับพรรคคอมมิวนิสต์ที่นำโดย พล พต เอียง ซารี และซอน เซนรัฐบาลสหภาพแห่งชาติ รัฐบาลสหภาพแห่งชาติ. หลังรัฐประหารในกัมพูชา พ.ศ. 2513 ยวนได้เข้าร่วมกับรัฐบาลราชอาณาจักรกัมพูชาพลัดถิ่นที่ตั้งอยู่ที่ปักกิ่ง ซึ่งเป็นแนวร่วมระหว่างพระนโรดม สีหนุกับพรรคคอมมิวนิสต์ ยวนเป็นรัฐมนตรีว่าการกระทรวงสหกรณ์และทำให้เกิดความตึงเครียดระหว่างตัวเขากับสมาชิกเขมรแดงในพื้นที่ปลดปล่อย และยังต่อต้านนโยบายของพล พต และนวน เจียที่ต้องการยกเลิกระบบตลาดโดยสิ้นเชิง ยวนกล่าวว่า ถ้าพวกเขาทำตามความคิดนี้ ระบบจะล่มสลายภายใน 3 ปี ความขัดแย้งนี้ทำให้ยวนถูกส่งเข้าค่ายสัมมนา K6 เป็นระยะเวลาสั้นๆใน พ.ศ. 2517 แต่เนื่องจากเขามีความสัมพันธ์ใกล้ชิดกับพล พต และเป็นที่รู้จักโดยทั่วไป ทำให้เขายังคงเป็นหนึ่งในผู้นำเขมรแดงจนถึง พ.ศ. 2518การเสียชีวิต การเสียชีวิต. การเสียชีวิตของยวนคาดว่าเกิดจากคำสั่งของเขมรแดงหลังจากขึ้นครองอำนาจเมื่อ พ.ศ. 2518 แล้ว เชื่อว่ายวนเสียชีวิตเพราะความขัดแย้งในกรณีที่เขาไม่เห็นด้วยกับการอพยพผู้คนออกจากพนมเปญ เจ้าหน้าที่พรรคคอมมิวนิสต์จากจังหวัดกำปงจามกล่าวว่ายวนถูกยิงในเดือนสิงหาคม พ.ศ. 2518 โดยทหารของเขมรแดง หลังจากที่เขาแสดงความเห็นใจผู้อพยพที่เปรกปอร์ ตำบลสเร็ยสันทอร์ และร่างของเขาถูกโยนลงแม่น้ำโขง]]. พยานคนอื่นกล่าวว่ายังเห็นยวนในค่ายที่สตึงแตรงเมื่อ พ.ศ. 2519 และเขาน่าจะป่วยจนเสียชีวิต หรือฆ่าตัวตายขณะอยู่ในค่าย สมาชิกเขมรแดงบางคนเล่าว่าเขาถูกหน่วยรักษาความปลอดภัยยิงตายเพราะความผิดพลาดหลังจากที่เขาถูกเรียกตัวกลับมายังพนมเปญ อย่างไรก็ตามเอกสารของเขมรแดงหลัง พ.ศ. 2521 ได้อ้างถึงยวนว่าเขาเสียชีวิตขณะถูกคุมขัง</doc>
