<doc id="517526" url="https://th.wikipedia.org/wiki?curid=517526" title="นกกะรางหัวหงอก">นกกะรางหัวหงอก นกกะรางหัวหงอก มีชื่อสามัญว่า White-crested Laughing Thrush มีชื่อทางวิทยาศาสตร์ว่า Garrulax leucolophus เป็นนกในวงกินแมลง ชอบอยู่ตามป่าไผ่หรือป่าค่อนข้างทึบ โดยจะอยู่เป็นฝูงใหญ่ มักจะส่งเสียงร้องฟังคล้ายคนกำลังทะเลาะกันว่า " เจ๊กโกหก " มีลักษณะเด่นคือ มีหัวและหงอนสีขาว สามารถขยับขึ้นลงได้ เวลาส่งเสียงร้องหรือตกใจหงอนจะตั้งชันสวยงามมาก และยังมีแถบสีดำพาดผ่านตา นกกะรางหัวหงอกจะสร้างรังวางไข่ช่วงเดือนมกราคม ถึง เดือนมิถุนายน</doc>
