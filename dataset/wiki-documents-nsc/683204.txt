<doc id="683204" url="https://th.wikipedia.org/wiki?curid=683204" title="มิชิมะ ยุกิโอะ">มิชิมะ ยุกิโอะ มิชิมะ ยุกิโอะ () เป็นนามปากกาของ ฮิระโอะกะ คิมิตะเกะ (; 14 มกราคม ค.ศ. 1925 - 25 พฤศจิกายน ค.ศ. 1970) เป็นกวีและนักเขียนชาวญี่ปุ่น ได้รับการยอมรับว่าเป็นนักเขียนท่านหนึ่งที่มีผลงานเป็นที่ยอมรับ ยุกิโอะเคยได้รับการเสนอชื่อเข้าชิงรางวัลโนเบลสาขาวรรณกรรมถึง 3 ครั้ง และเกือบได้รับรางวัลนี้ในปี ค.ศ. 1968 (แต่คะวะบะตะ ยะซุนะริได้รับรางวัลแทน)ประวัติ ประวัติ. มิชิมะ ยุกิโอะ หรือชื่อเกิดว่า ฮิระโอะกะ คิมิตะเกะ เกิดเมื่อ ค.ศ. 1925 ในครอบครัวที่มีบรรพบุรุษเป็นซะมุไร ตอนยังเป็นเด็ก ยุกิโอะอาศัยอยู่กับคุณย่า จนถึงปี ค.ศ. 1937 เขาก็ย้ายกลับไปอยู่กับครอบครัว ยุกิโอะเป็นเด็กเรียนดี และสนใจในวรรณกรรมตะวันตก งานเขียนของเขาได้รับการตีพิมพ์ตั้งแต่สมัยเขาอยู่ชั้นมัธยมศึกษา เมื่อเรียนกฎหมายที่มหาวิทยาลัยโตเกียว เขาก็เปลี่ยนมาใช้นามปากกา "มิชิมะ ยุกิโอะ" เพื่อปกปิดอายุตัวเอง หลังเรียนจบ ยุกิโอะทำงานในกระทรวงการคลัง แต่ต่อมาก็ลาออกมาเขียนนิยาย เขามีแนวคิดที่จะฟื้นฟู "บุชิโด" และต่อต้านการพัฒนาแบบตะวันตกของญี่ปุ่น ยุกิโอะมีความคิดว่าจักรพรรดิโชวะควรสละราชสมบัติ เพื่อแสดงความรับผิดชอบที่ญี่ปุ่นแพ้สงครามโลกครั้งที่สอง จึงเริ่มรวบรวมผู้คน จนในวันที่ 25 พฤศจิกายน ค.ศ. 1970 ยุกิโอะและพรรคพวกอีก 4 คนก็บุกยึดศูนย์บัญชาการกองกำลังป้องกันตนเองญี่ปุ่น จับผู้บัญชาการเป็นตัวประกัน และปลุกระดมให้กองทัพก่อรัฐประหาร แต่ไม่เป็นผล ยุกิโอะจึงกระทำเซ็ปปุกุ หรือคว้านท้องตัวเองชีวิตส่วนตัว ชีวิตส่วนตัว. นอกจากจะเป็นนักเขียน ยุกิโอะยังเป็นเคยแสดงภาพยนตร์มาแล้ว 5 เรื่อง นอกจากนี้เขายังฝึกเพาะกายและศิลปะการต่อสู้อื่น ๆ อีกด้วย ด้านความสัมพันธ์ เขาเคยคบหากับโชดะ มิชิโกะ (ต่อมาโชดะเข้าพิธีอภิเษกสมรสกับสมเด็จพระจักรพรรดิอะกิฮิโตะและทรงขึ้นเป็นสมเด็จพระจักรพรรดินีมิชิโกะ) แต่ต่อมายุกิโอะสมรสกับซุงิยะมะ โยโกะในปี ค.ศ. 1958 ทั้งคู่มีบุตรด้วยกัน 2 คน</doc>
