<doc id="385392" url="https://th.wikipedia.org/wiki?curid=385392" title="ขบวนการสหภาพชาติประชาธิปไตย">ขบวนการสหภาพชาติประชาธิปไตย ขบวนการสหภาพชาติประชาธิปไตย ( จลนาสหภาพชาติบฺรชาธิบเตตยฺย) เป็นพรรคการเมืองในกัมพูชา ก่อตั้งโดย เอียง ซารี ที่เคยเป็นสมาชิกของเขมรแดง เมื่อเดือนสิงหาคม พ.ศ. 2539 รวมทั้งยังมีส่วนเกี่ยวข้องกับวารสาร ผการิธ (ดอกไม้บาน) เอียงซารีได้ประกาศตนเป็นกลาง และแยกตัวออกมาจากระบอบเขมรแดงที่โหดร้ายและเป็นฆาตกรซึ่งได้แก่ พล พต และพรรคพวก ได้แก่ นวน เจีย ตา มก ซอน เซน และยุน ยาต และประกาศสนับสนุนประชาธิปไตยที่มีไทย สิงคโปร์และญี่ปุ่นเป็นแม่แบบ . หลังจากเข้าร่วมรัฐบาลกับพรรคประชาชนกัมพูชาของฮุนเซน ขบวนการสหภาพชาติประชาธิปไตยได้ปฏิเสธเข้าร่วมการเลือกตั้งเมื่อ พ.ศ. 2541 พรรคนี้ให้การสนับสนุนพรรคประชาชนกัมพูชา เพื่อที่จะได้มีอำนาจในไพลิน ซึ่งเคยเป็นดินแดนในเขตอิทธิพลของเขมรแดงมาก่อนและมีความสำคัญทางด้านป่าไม้และพลอย</doc>
