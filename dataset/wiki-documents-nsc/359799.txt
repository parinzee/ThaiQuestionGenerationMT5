<doc id="359799" url="https://th.wikipedia.org/wiki?curid=359799" title="อาหารเชน">อาหารเชน อาหารแบบดั้งเดิมของผู้นับถือศาสนาเชน เป็นมังสวิรัติอย่างสมบูรณ์และยังไม่รับประทานหัวหอมและกระเทียมใกล้เคียงกับอาหารแบบ shojin-ryori ของญี่ปุ่น อาหารที่รับประทานได้เรียก สัตวิก (satvic) ส่วนหัวหอมและกระเทียมถือว่าเป็นตามาสิก (tamasic) อาหารเชนที่เข้มงวดจะไม่รับประทานมันฝรั่งและรากพืชอื่นๆ เพราะเมื่อรากถูกดึงขึ้น ต้นพืชจะตาย เนื่องมาจากความเชื่อของศาสนาเชนที่ถือว่าทุกอย่างมีวิญญาณ เชนจะไม่ใช้ความรุนแรงในระดับที่เข้มงวดมากและเคารพต่อชีวิตของพืชด้วย พวกเขาต้องแน่ใจว่าการดำเนินชีวิตของพวกเขาจะไม่ทำให้เกิดการบาดเจ็บต่อสิ่งมีชีวิตใดๆ ทำให้อาหารเชนประกอบด้วยธัญพืชเช่นข้าวสาลี ข้าว เพราะพืชเหล่านี้จะให้ผลก็ต่อเมื่ออายุของพวกเขาจะสิ้นสุดลง ผักและผลไม้ที่รับประทานได้จะต้องสุกบนต้นและร่วงหล่น นอกจากนี้ยังหลีกเลี่ยงสุราใด ๆ เพื่อให้พวกเขาสามารถมีชีวิตอยู่ได้อย่างมีสติ ปรัชญาอาหารด้านอื่น ๆ ของพวกเขาคือพวกเขาให้อาหารแก่คนยากจนเป็นประจำ ไม่ทิ้งอาหารใด ๆ ดื่มน้ำที่กรองแล้ว และกินอาหารหลังจากพระอาทิตย์ขึ้นและก่อนพระอาทิตย์ตกดิน (เพื่อหลีกเลี่ยงการรับประทานแมลงที่อาจจะมาตอมอาหาร) เป็นที่รู้จักกันมากว่าอาหารเชนไม่รับประทานอาหารที่เป็นเอกลักษณ์ของอาหารอินเดียเช่นหัวหอมและมันฝรั่ง ด้วยเหตุนี้อาหารเชนได้พัฒนาสิ่งใหม่ๆที่ไม่ซ้ำกันขึ้นมาแทน เช่นใช้เปลือกแตงโมแทนมันฝรั่ง หรือการใส่ผลไม้สดเช่นองุ่นและมะม่วงในแกง</doc>
