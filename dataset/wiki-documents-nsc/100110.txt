<doc id="100110" url="https://th.wikipedia.org/wiki?curid=100110" title="พระครูธรรมธรแล ทิตฺตพฺโพ">พระครูธรรมธรแล ทิตฺตพฺโพ หลวงพ่อแล ทิตฺตพฺโพ นามเดิมชื่อ นายแล วาดวงศ์ (ปัจจุบันเปลี่ยนเป็น อยู่วงศ์) เกิดเมื่อวันพุธที่ 19 กรกฎาคม พ.ศ. 2457 เดือน 8 แรม 8 ค่ำ ปีมะโรง ณ บ้านไร่สัตว์ ต.ไร่มะขาม อ.บ้านลาด จ.เพชรบุรี เป็นบุตร นายอยู่-นางทอง วาดวงศ์ มีพี่น้อง 7 คน เป็นชาย 4 หญิง 3 คน โดยหลวงพ่อเป็นคนที่ 6ประวัติ ประวัติ. เมื่ออายุครบ 20 ปี จึงได้บรรพชาอุปสมบทเป็นพระภิกษุที่วัดหนองไม้เหลือง จ.เพชรบุรี ในวันอาทิตย์ที่ 24 มิถุนายน 2477 (ขึ้น 9 ค่ำ เดือน 8) โดยมีหลวงพ่อใหม่ วัดเขาทโมน เป็นพระอุปัชฌาย์ และมีหลวงพ่อชื่น หลวงพ่อยอด หลวงพ่อเพลิน วัดหนองไม้เหลือง เป็นพระคู่สวด เมื่อบวชแล้วได้จำพรรษา และร่ำเรียนวิชาต่างๆ อยู่กับหลวงพ่อเพลิน วัดหนองไม้เหลือง ด้วยความสนใจใฝ่รู้ในสรรพวิชาต่างๆ เมื่อร่ำเรียนวิชากับหลวงพ่อเพลินจนหมดสิ้นแล้ว ท่านจึงได้เดินทาง ไปร่ำเรียน วิชาคาถาอาคมจากพระคณาจารย์ชื่อดังต่างๆ ทั่วประเทศ เช่น เรียนวิชาหนุมานกับหลวงพ่อพระครูสันต์ วัดเขาวัง จ.เพชรบุรี เรียนวิชาทำตะกรุดครั่งจากหลวงพ่อทองศุข วัดโตนดหลวง เรียนวิชาทำตะกรุดพวงกับ หลวงพ่อจง วัดหน้าต่าง จ.พระนครศรีอยุธยา เรียนวิชาทำมีดหมอกับ หลวงพ่อเดิม วัดหนองโพ จ.นครสวรรค์ เรียนวิชาทำชูชกกับหลวงปู่รอด วัดวังน้ำวน จ.สมุทรสาคร เรียนวิชาทำปลัดขิกกับหลวงพ่ออี๋ วัดสัตหีบ จ.ชลบุรี เรียนวิชาลงนะหน้าทองกับหลวงพ่อเต๋ วัดสามง่าม จ.นครปฐม โดยเฉพาะกับหลวงพ่อแช่ม อดีตเกจิอาจารย์ชื่อดัง แห่งวัดตาก้อง จ.นครปฐมนั้น หลวงพ่อแลได้อยู่รับใช้อย่างใกล้ชิด และได้เรียนวิชาจากหลวงพ่อแช่ม มากมาย เช่น วิชาเสริมดวงชะตา และวิชาสักพญาหงส์เงิน-หงส์ทอง เป็นต้น ซึ่งปัจจุบัน ถือว่าหลวงพ่อแลเป็นลูกศิษย์ ของหลวงพ่อแช่มองค์เดียวที่ยังมีชีวิตอยู่ข้อมูลทั่วไป ข้อมูลทั่วไป. หลวงพ่อแล ทิตฺตพฺโพ พระเกจิอาจารย์ชื่อดัง ขมังเวทย์ แห่งวัดพระทรง อ.เมือง จ.เพชรบุรี เป็นศิษย์สายหลวงพ่อทองศุข วัดโตนดหลวง และหลวงพ่อเพลิน วัดหนองไม้เหลือง อดีต 2 พระเกจิชื่อดังแห่งเมืองเพชร เป็นศิษย์ร่วมสำนักเดียวกัน กับท่านที่มีชื่อเสียงโด่งดัง คือ หลวงพ่อไสว วัดปรีดาราม จ.นครปฐม (มรณภาพแล้ว) หลวงพ่อแผ่ว วัดโตนดหลวง (มรณภาพแล้ว) และหลวงพ่ออุ้น วัดตาลกง (มรณภาพแล้ว) ชื่อเสียงของหลวงพ่อแลเริ่มโด่งดังเป็นที่รู้จักโดยทั่วไปมานานนับสิบปี เมื่อท่านได้ลงมือสักยันต์ต่างๆ ทั้งหนุมาน ลิงลม พญาหงส์ และลงนะหน้าทองให้แก่บรรดาลูกศิษย์ แล้วบังเกิดอภินิหาร ทั้งในทาง เมตตามหานิยม โดยเฉพาะทาง อยู่ยงคงกระพัน จนเป็นที่ร่ำลือไกล จนกระทั่ง เจ้าหน้าที่บ้านเมือง ต้องมาขอร้องให้หลวงพ่อเลิกสักยันต์ เนื่องจากมีลูกศิษย์บางคนไปสร้างความเดือดร้อนให้กับคนอื่น แต่ด้วยความเมตตา ประกอบกับคำสั่งขององค์อาจารย์ ทำให้ หลวงพ่อแลไม่อาจเลิกสักยันต์ด้วยตัวเองได้ แต่ท่าน ก็เพียรพยายามเน้นย้ำสั่งสอนญาติโยมให้หมั่นทำความดี-มีศีลธรรม เพื่อสิ่งศักดิ์สิทธิ์จะได้ปกปักรักษาคุ้มครอง ตัวตลอดไปไม่เสื่อมคลายวิชาสักหนุมาน วิชาสักหนุมาน. เบื้องต้นก็เรียนมาจากหลวงพ่อเพลิน วัดหนองไม้เหลือง ก็จำพรรษาอยู่กับท่าน 1 พรรษา ส่วนวิชาสักหนุมานนั้น อาตมาไปเรียนกับหลวงพ่อพระครูสันต์ วัดเขาวัง เพชรบุรีนี่เอง ตอนนั้น ก็มีคนไปขอเรียนกับท่านหลายคน ซึ่งตอนนี้เสียชีวิตไปเกือบหมดแล้ว (หนึ่งในนั้นคือหลวงพ่อไสว วัดปรีดาราม) สมัยนั้น ท่านก็ให้จับสลากว่า ใครจะได้เรียนอะไร อาตมาก็จับได้วิชาหนุมาน สมัยนั้น เสียค่าครูไม่แพงเพียง 6 บาทเท่านั้น ก็เรียนจนสำเร็จสรรพคุณของการสักหนุมาน สรรพคุณของการสักหนุมาน. ท่านกล่าวว่าหามูลค่าไม่ได้ เพราะถือเป็นวิชาที่สูงส่งเราตีค่าไม่ได้ แต่มันมีความหมายทุกตัว สักยันต์หนุมานตัวที่ 1 สุวรรณะ สักแล้ว อายุยืนไปไหน มีคนเมตตาช่วยเหลือ ตัวที่ 2 มนิโย สักแล้ว จะพูดจาเรียบร้อย ตรงไปตรงมา ตัวที่ 3 สังคะเมวะจะ สักแล้วจะมีพระพุทธ พระธรรม พระสงฆ์คุ้มครอง ตัวที่ 4 สุริยะ สักแล้วเป็นลูกพระอาทิตย์ ตัวที่ 5 มุขคะเมวะจะ สักแล้ว อุเบกขา (จะวางตัวเป็นกลาง) ตัวที่ 6 อาธิกะมูรัง สักแล้วเป็นลูกเทวดา เทวดารักษาล้อมรอบตัวเรา ตัวที่ 7 มันตรา สักแล้วมีเพื่อนมากรักพวกพ้วง ตัวที่ 8 อุอุอะอะ สวามหามันตัง สักแล้ว ไม่กลัวใครใหญ่ที่สุด ตัวพิเศษ (ย่อจากตัวที่ 9) สวาหะ แม่หนุมานขี่ราชสิงห์เชิญธง บุญฤทธิ์มากมาย ส่วนความหมายของตัวนะจะเป็นเมตตามหานิยม นะสาลิกาลิ้นทอง สักแล้ว จะเป็นมหาเสน่ห์ พูดจา จะมีคนหลงรัก นะหน้าทอง สักแล้วจะมีคนเมตตาสงสารให้ความช่วยเหลือ นะหัวใจเศรษฐี สักแล้วร่ำรวย มีเงินมีทองมากมาย และนะไฝเงิน-ไฝทอง สักแล้ว เมื่อไปพูดอะไรกับใครจะได้เงินได้ทองคล่อง ซึ่งจริงๆ หนุมานมีอิทธิฤทธิ์สูงมาก เหมือนเทพ และมีความว่องไวเป็นพิเศษ อภินิหารแกร่งกล้า ความคิดความอ่านถือว่าสมองเป็นเลิศ</doc>
