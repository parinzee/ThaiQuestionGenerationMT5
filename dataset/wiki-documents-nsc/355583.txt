<doc id="355583" url="https://th.wikipedia.org/wiki?curid=355583" title="เต่าบก">เต่าบก เต่าบก () คือ เต่าที่อยู่ในวงศ์ Testudinidae ซึ่งเป็นวงศ์ใหญ่ มีสกุลต่าง ๆ จำนวนมากที่อยู่ในวงศ์นี้ เต่าบก คือ เต่ากลุ่มที่ไม่สามารถที่จะว่ายน้ำหรือใช้ชีวิตอยู่ในน้ำได้ เนื่องจากจะจมน้ำตายได้ เนื่องจากโดยมากแล้วจะมีกระดองขนาดใหญ่ โค้ง และมีน้ำหนักมาก รวมทั้งเท้าที่ไม่มีพังผืดระหว่างนิ้ว จึงไม่สามารถใช้ว่ายน้ำได้การค้นพบ การค้นพบ. บรรพบุรุษของเต่าบก โดยเฉพาะที่พบในภูมิภาคเอเชียตะวันออกเฉียงใต้ ถูกค้นพบเมื่อกลางปี พ.ศ. 2552 ในยุคจูราสสิกตอนปลาย ที่จังหวัดมุกดาหาร ซากฟอสซิลมีขนาดความยาวและกว้างกว่า 90 เซนติเมตร โดยมากแล้ว เต่าบกจะเป็นเต่าที่มีขนาดใหญ่ หลายชนิดเมื่อโตเต็มที่แล้วจะมีน้ำหนักร่วมร้อยกว่ากิโลกรัม มักจะอาศัยอยู่บนพื้นที่มีความแห้งและอุณหภูมิค่อนข้างร้อนหรือกึ่งทะเลทราย หรือแม้แต่จะเป็นทะเลทรายเลยในบางชนิด และโดยมากแล้วเต่าบก จะเป็นเต่าที่กินพืชและผักเป็นอาหาร มีเพียงไม่กี่ชนิดเท่านั้นที่กินเนื้อหรือกินทั้งเนื้อและพืชเป็นอาหารลักษณะ ลักษณะ. เต่าบกเป็นสัตว์ที่มีความแตกต่างระหว่างเพศชัดเจน โดยตัวผู้มักจะมีกระดองส่วนหางที่เว้าลึกกว่าตัวเมีย เนื่องจากจะต้องสอดใส่อวัยวะเพศเข้าไปในอวัยวะสืบพันธุ์ของตัวเมียในเวลาผสมพันธุ์ ถึงแม้จะมีชีวิตอยู่บนบกและอาศัยในที่ ๆ สภาพอากาศแห้งแล้ง แต่เต่าบกก็ยังต้องการน้ำ ซึ่งวิธีที่จะทำให้ได้รับน้ำ ก็คือ การที่กินเข้าไปทั้งโดยตรง และผ่านจากอาหารที่กินเข้าไป และการที่ลงไปแช่ในน้ำ แสงแดดเป็นสิ่งที่มีความสำคัญและจำเป็นต่อเต่าบกมาก เนื่องจากต้องการรังสียูวีเอและยูวีบี ซึ่งยูวีเอจะเป็นตัวกระตุ้นในเรื่องของความอยากอาหารและกิจกรรมต่าง ๆ ในการดำเนินชีวิตประจำวัน รวมไปถึงการสืบพันธุ์อีกด้วย ส่วนยูวีบีจะช่วยในเรื่องของการดูดซึมแคลเซียมและเสริมสร้างวิตามินดี 3 ภายในร่างกายของเต่า ซึ่งถ้าหากไม่ได้รับยูวีบี แล้วจะทำให้กระดองเต่าอ่อนแอ นุ่มนิ่ม ทำให้เต่ามีร่างกายที่อ่อนแอและตายได้ง่าย มีรายงานว่าเต่าบกที่เลี้ยงเป็นสัตว์เลี้ยงของครอบครัวหนึ่ง ในกรุงริโอเดอจาเนโร ประเทศบราซิล สามารถมีชีวิตอยู่ได้นานถึง 30 ปี ภายในห้องเก็บของที่ถูกปิดตายมาตลอด โดยที่ไม่ทราบว่าอยู่รอดมาได้อย่างไรประเภท ประเภท. เต่าบก สามารถแบ่งออกเป็นวงศ์ย่อยได้อีก 2 วงศ์มีการกระจายพันธุ์ทั่วทุกทวีปของโลก ยกเว้นทวีปแอนตาร์กติกา ซึ่งหลายชนิดเป็นที่รู้จักกันเป็นอย่างดี ได้แก่ เต่ายักษ์กาลาปากอส (Geochelone nigra) ซึ่งเป็นเต่าบกที่มีขนาดใหญ่และมีอายุยืนยาวที่สุดในโลก ซึ่งจะพบได้เฉพาะในหมู่เกาะกาลาปากอสเท่านั้น, เต่ายักษ์เซเชลส์ (Aldabrachelys hololissa) ที่อาศัยอยู่เฉพาะสาธารณรัฐเซเชลส์, เต่าดาวพม่า (Geochelone platynota) หรือ เต่าราเดียตา (Astrochelys radiata) ซึ่งเป็นเต่าบกขนาดเล็ก กระดองมีความสวยงาม นิยมเลี้ยงกันสัตว์เลี้ยง โดยกระดองของตัวที่มีสีเหลืองมาก จะเรียกว่า "ไฮเยลโล่"ถิ่นที่อยู่ในประเทศไทย ถิ่นที่อยู่ในประเทศไทย. ส่วนที่พบได้ในประเทศไทย ได้แก่ เต่าเหลือง (Indotestudo elongata) ซึ่งเป็นชนิดที่พบได้บ่อยและง่ายที่สุดในประเทศไทยและอินโดจีน, เต่าหก (Manouria emys) ซึ่งมักอาศัยในป่าดิบเขา จัดเป็นเต่าบกที่มีขนาดใหญ่ที่สุดที่พบได้ในทวีปเอเชีย เป็นต้น</doc>
