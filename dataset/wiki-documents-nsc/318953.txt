<doc id="318953" url="https://th.wikipedia.org/wiki?curid=318953" title="ภูริทัต จาริกานนท์">ภูริทัต จาริกานนท์ ภูริทัต จาริกานนท์ (1 สิงหาคม พ.ศ. 2532 — ) เป็นนักฟุตบอลอาชีพชาวไทย สังกัดชลบุรีเอฟซี ในตำแหน่งกองกลาง ติดทีมชาติไทยครั้งแรกในการแข่งขันนัดกระชับมิตรกับทีมชาติแอฟริกาใต้ เมื่อวันที่ 16 พฤษภาคม พ.ศ. 2553 ปัจจุบันเป็นกัปตันทีมชาติไทยรุ่นอายุไม่เกิน 23 ปี ชุดปรีโอลิมปิก ภูริทัตเกิดที่กรุงเทพมหานคร แต่ไปเติบโตที่สุราษฎร์ธานี ศึกษาชั้นประถมที่โรงเรียนเทพมิตรศึกษา ต่อมาได้โควตาฟุตบอลเข้าเรียนที่โรงเรียนอัสสัมชัญศรีราชา และเป็นหนึ่งในนักเตะเยาวชนของสโมสรฟุตบอลชลบุรีเอฟซี ในปี พ.ศ. 2550 ต่อมาได้ถูกยืมตัวไปเล่นที่สโมสรฟุตบอลการบินไทย-บ้านบึงในระดับดิวิชั่น 1 ทั้งสิ้น 2 ฤดูกาล ก่อนที่จะถูกเรียกตัวกลับชลบุรี เอฟซี ในปี พ.ศ. 2553 เมื่อจเด็จ มีลาภ กลับมาคุมทีมชลบุรีอีกครั้ง และโชว์ผลงานได้โดดเด่น จนได้รับโอกาสลงเล่นเป็นนักเตะตัวจริงของทีม นับตั้งแต่เปิดการแข่งขันไทยพรีเมยร์ลีกฤดูกาล 2553 เป็นต้นมา ในตำแหน่งกองกลางตัวรับ เคียงคู่กับนักเตะรุ่นพี่อย่าง เทิดศักดิ์ ใจมั่น</doc>
