<doc id="586542" url="https://th.wikipedia.org/wiki?curid=586542" title="การี-กาเร">การี-กาเร การี-กาเร () เป็นอาหารฟิลิปปินส์ เป็นการนำหางวัวมาต้ม น้ำแกงข้น ใส่ถั่วลิสงและผักหลายชนิด ต้นกำเนิดมาจากเมืองปัมปังกาบนเกาะลูซอน แต่บางกลุ่มกล่าวว่าเป็นอาหารของชาวโมโรที่เข้ามาตั้งหลักแหล่งในมะนิลาก่อนการเข้ามาของชาวสเปน และยังพบในหมู่เกาะซูลูและตาวีตาวีด้วย ผักที่นิยมใช้ได้แก่ มะเขือม่วง ถั่วฝักยาว ผักกวางตุ้ง ผักกาดหัว แต่งสีแดงด้วยน้ำจากเมล็ดคำแสด ใส่ถั่วลิสงบดและข้าวคั่วป่น รับประทานกับกะปิผัด อาจใช้เนื้อวัว เนื้อหมู ขาหมู เนื้อแพะ หรือไก่แทนหางวัวได้ เป็นอาหารในเทศกาลเฉลิมฉลองต่าง ๆ ในปัมปังกา</doc>
