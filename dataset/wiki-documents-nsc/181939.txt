<doc id="181939" url="https://th.wikipedia.org/wiki?curid=181939" title="โรงเรียนศรีบุณยานนท์">โรงเรียนศรีบุณยานนท์ โรงเรียนศรีบุณยานนท์ เป็นโรงเรียนในจังหวัดนนทบุรี ตั้งอยู่เลขที่ 41/1 หมู่ที่ 1 ถนนนนทบุรี 1 ตำบลสวนใหญ่ อำเภอเมืองนนทบุรีประวัติ ประวัติ. เดิมชื่อว่า “โรงเรียนวัดท้ายเมือง” ก่อตั้งเมื่อ วันที่ 26 กรกฎาคม 2451 ด้วยความริเริ่มของ หลวงพ่อ พระครูเดช ซึ่งเป็นเจ้าอาวาสวัดท้ายเมือง ร่วมกับพระยาสยามนนทเขตขยัน ปลัดจังหวัดนนทบุรีในสมัยนั้น และเปิดทำการสอนในระดับประถมศึกษา โดยมีครูชอบ มีชูเวท เป็นครูใหญ่ ในปี พ.ศ. 2467 ทางราชการได้ยกฐานะโรงเรียนวัดท้ายเมืองขึ้นเป็นโรงเรียนประจำจังหวัดนนทบุรี ใช้อักษรย่อว่า น.บ.1 โรงเรียนเปิดทำการถึงระดับมัธยมศึกษา จนกระทั่งในปี พ.ศ. 2470 ได้สร้างอาคารเรียนถาวรหลังแรก เป็นอาคารไม้ 2 ชั้น โดยได้รับความอนุเคราะห์ จากหลวงพ่อพระครูเดช พระยาศิริชัยบุรินทร์ ผู้ว่าราชการจังหวัดนนทบุรี ขุนศิริแมน จ่าศาลจังหวัดนนทบุรี และนายซิวซองอ๊วน ศรีบุณเรือง ผู้อำนวยการบริษัทพัฒนาการ เป็นกำลังสำคัญในการจัดหาทุนในครั้งนั้น และในวันที่ 8 พฤศจิกายน พ.ศ. 2470 พระวรวงศ์เธอ กรมหมื่นพิทยลาภพฤฒิยากรขณะดำรงตำแหน่งพระยศเป็นพระวรวงศ์เธอพระองค์เจ้าธานีนิวัติ เสนาบดี กระทรวงธรรมการ เสด็จเป็นองค์ประธานในพิธีเปิดอาคารถาวรหลังแรก ประทานนามโรงเรียน ว่า “ศรีบุณยานนท์” และได้นามทางราชการว่า “โรงเรียนประจำจังหวัดนนทบุรี ศรีบุณยานนท์” มีครูชื่น นิวาศะบุตร ดำรงตำแหน่งครูใหญ่คนแรก ปัจจุบันโรงเรียนศรีบุณยานนท์ มีอาคารเรียนทั้งหมด 9 อาคาร ซึ่งได้จัดสร้างจากเงินงบประมาณ และ จากเงินผู้มีจิตศรัทธาบริจาค นอกจากนี้ โรงเรียนศรีบุณยานนท์ยังได้รับการคัดเลือกให้เป็นศูนย์พัฒนาการเรียนการสอนกลุ่มสาระการเรียนรู้สังคมศึกษาศาสนาและวัฒนธรรม และเป็นศูนย์ โครงการพัฒนาและส่งเสริมผู้มีความสามารถพิเศษทางวิทยาศาสตร์และเทคโนโลยี (พสวท.) ในปี พ.ศ. 2526 และ พ.ศ. 2540 โรงเรียนศรีบุณยานนท์ ได้รับการคัดเลือกจาก กระทรวงศึกษาธิการให้เป็น โรงเรียนรางวัลพระราชทานระดับมัธยมศึกษาขนาดใหญ่รายนามผู้บริหารรายนามผู้บริหาร. - 1. นายชื่น นิวาศะบุตร พ.ศ. 2459 –2496 - 2. นายฉัตร อินทรลักษณ์ พ.ศ. 2496 – 2511 - 3. นายพิทยา ไทยวุฒิพงศ์ พ.ศ. 2512 – 2513 - 4. นางบุญช่วย กาญจนอักษร พ.ศ. 2513 – 2515 - 5. นายมนัส บ่างสมบูรณ์ พ.ศ. 2515 – 2517 - 6. นายวิศิษฎ์ ดวงสงค์ พ.ศ. 2517 – 2518 - 7. นางลาวัณย์ ชลาศัยสวัศดิ์ พ.ศ. 2518 – 2522 - 8. นางสมหมาย วัฒนะคีรี พ.ศ. 2522 – 2527 - 9. นายเกษียน ปราถน์วิทยา พ.ศ. 2527 – 2529 - 10. นายสท้าน เฉลยผล พ.ศ. 2529 – 2532 - 11. นายครรชิต ตรานุชรัตน์ พ.ศ. 2532 – 2533 - 12. นายเกษียร ภู่กลาง พ.ศ. 2533 – 2535 - 13. นายระลึก วรรณสิทธ์ พ.ศ. 2535 – 2537 - 14. นายสมศักดิ์ แก้วสถิตย์ พ.ศ. 2537 – 2538 - 15. นางลัดดา พร้อมมูล พ.ศ. 2538 – 2542 - 16. นางปิยนันท์ ภิรมย์ไกรภักดิ์ พ.ศ. 2542 – 2544 - 17. นายเฉลิม กลิ่นกุล พ.ศ. 2544 – 2551 - 18. นางสุนีย์ สอนตระกูล พ.ศ. 2551 - 2553 - 19. นายสมหมาย จันทร์เอี่ยม พ.ศ. 2553 - 2557 - 20. นายโพยม จันทร์น้อย พ.ศ. 2557 - 2559 - 21. นางธราภรณ์ พรหมคช พ.ศ. 2559 - ปัจจุบันศิษย์เก่าที่มีชื่อเสียงศิษย์เก่าที่มีชื่อเสียง. - นาย พิเชษฐ นิวาศะบุตร (อดีตผู้ตรวจราชการสำนักนายกรัฐมนตรี) - นาย ถนอม เปรมรัศมี (อดีตอธิบดีกรมป่าไม้ กระทรวงเกษตรและสหกรณ์) - พันตำรวจเอก (พิเศษ) เพิ่ม ปวิตตสิริ (อดีตที่ปรึกษากฎหมายสำนักงานเลขานุการกรมตำรวจ) - นาย ประจวบ แสงอินทร์ (อดีตผู้ตรวจราชการ กระทรวงศึกษาธิการ) - นาย ผวน จารุวรรณ (อดีตสมาชิกสภาองค์การบริหารส่วนจังหวัดนนทบุรี และ อดีตสมัชชาแห่งชาติประจำจังหวัดนนทบุรี) - นาวาอากาศโท สมพงศ์ นุชหมอน (อดีตผู้อำนวยการองค์การทอผ้า กระทรวงกลาโหม) - นาย วิชัย สุขารมณ์ (อดีตรองผู้ว่าการการเคหะแห่งชาติ) - พันตำรวจโท ภักดิ์ อุ่นใจ (อดีตรองผู้กำกับการตำรวจตระเวนชายแดนที่ 24 จังหวัดอุดรธานี) - พลโทเสรี กลีบจันทร์ (อดีตที่ปรึกษากองบัญชาการทหารสูงสุด) - นาย ศรี นิลแสง (อดีตสมาชิกสภาองค์การบริหารส่วนจังหวัดนนทบุรี และ อดีตรองนายกองค์การบริหารส่วนจังหวัดนนทบุรี) - พลโทประสาร เปรมสกุล (อดีตราชองครักษ์ในพระบาทสมเด็จพระเจ้าอยู่หัว) - นาย ณรงค์ กาญจนานนท์ (อดีตรองอธิบดีกรมสามัญศึกษา) - จ่าสิบตำรวจ ณรงค์ บุญชื่น (อดีตประธานสภาเทศบาลนครนนทบุรี) - นาย ณรงค์ เนตรหิน (อดีตรองเลขาธิการนายกรัฐมนตรีฝ่ายบริหาร) - นาย พินิต อารยะศิริ (อดีตเลขาธิการวุฒิสภา) - ร้อยโท ปรีชา แจ่มจิรารักษ์ (อดีตอัยการพิเศษสำนักงานอัยการสูงสุด หัวหน้าสำนักงานคดีอาญา) - นาย ชิน ประสงค์ (อดีตผู้อำนวยการส่วนประติมากรรม สถาบันศิลปกรรม กรมศิลปากร) - นาย เฟื่อง สังข์ปาน (อดีตปลัดจังหวัดนนทบุรี) - ดร. ธีรเวทย์ ประมวญรัฐการ (อดีตผู้อำนวยการก่อตั้ง ศูนย์ศึกษาการพัฒนาสังคม และอดีตรองคณบดี คณะรัฐศาสตร์ จุฬาฯ) - พลโท ชุมพล เกิดนาค (อดีตผู้บังคับกากองพันทหารสื่อสารที่ 11 และ อดีตผู้บังคับศูนย์โทรคมนาคมกองทัพบก) - นาย นันทศักดิ์ พูลสุข (อธิบดีอัยการฝ่ายคดีศาลสูง) - นาย ณรงค์ จันทนดิษฐ (อดีตประธานสภาองค์การบริหารส่วนจังหวัดนนทบุรี) - นาย อดิศักดิ์ ตันยากุล (รองเลขาธิการสำนักงานสภาความมั่นคงแห่งชาติ) - นาย อภิชาต ดำทอง (ผู้อำนวยการสำนักงบประมาณสภาผู้แทนราษฎร) - นาย ชายน้อย จอนแจ้ง (อดีตนายกเทศมนตรี เทศบาลนครนนทบุรี) - นาย สุวัฒน์ กลั่นเลี้ยง (ผู้อำนวยการ โรงเรียนวังเจ้าวิทยาคม จ.ตาก) - วราภัทร์ เพชรสถิตย์ (นักแสดง) - วันสิริ อ่องอำไพ (นักแสดง)</doc>
