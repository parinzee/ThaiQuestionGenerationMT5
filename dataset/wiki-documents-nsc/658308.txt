<doc id="658308" url="https://th.wikipedia.org/wiki?curid=658308" title="อ้น (สกุล)">อ้น (สกุล) อ้น () เป็นสกุลของสัตว์เลี้ยงลูกด้วยนมจำพวกสัตว์ฟันแทะในสกุล Rhizomys ในวงศ์ Spalacidae (หรือ Rhizomyidae) มีรูปร่างโดยรวม คือ มีรูปร่างอ้วนป้อมคล้ายหนูตะเภา ใบหูเล็ก ดวงตาเล็ก ขนตามลำตัวสีน้ำตาล มีฟันแทะที่แข็งแรง แลเห็นได้ชัดเจน มีขาและหางสั้นไม่มีขน แพร่กระจายพันธุ์อยู่ในทวีปเอเชียตั้งแต่อินเดีย, จีนตอนใต้ จนถึงเอเชียตะวันออกเฉียงใต้ ทำรังโดยการขุดรูอยู่ใต้ดินหรือในโพรงไม้ แบ่งออกเป็นห้องได้หลายห้อง กินพืชหลายชนิดเป็นอาหาร มีขนาดใหญ่สุดได้ถึง 60 เซนติเมตร น้ำหนักมากกว่า 8 กิโลกรัมการจำแนก การจำแนก. แบ่งออกได้เป็น 3 ชนิด- อ้นกลาง (R. pruinosus) - อ้นเมืองจีน (R. sinensis) - อ้นใหญ่ (R. sumatrensis) โดยอ้นกลาง และอ้นใหญ่ เป็นชนิดที่พบได้ในประเทศไทย ในประเทศไทยจัดเป็นสัตว์ป่าคุ้มครองประเภทที่ 1 ในบางพื้นที่นิยมนำเนื้อมารับประทานเพราะเชื่อว่าเป็นยาบำรุง</doc>
