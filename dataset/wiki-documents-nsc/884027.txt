<doc id="884027" url="https://th.wikipedia.org/wiki?curid=884027" title="องค์การบริหารส่วนตำบลบ้านไผ่">องค์การบริหารส่วนตำบลบ้านไผ่ ระวังสับสน เทศบาลเมืองบ้านไผ่ องค์การบริหารส่วนตำบลบ้านไผ่ เป็นองค์กรปกครองส่วนท้องถิ่นแห่งหนึ่งในอำเภอบ้านไผ่ จังหวัดขอนแก่น ตั้งอยู่ทางทิศใต้ของจังหวัดห่างจากตัวจังหวัดประมาณ 40 กิโลเมตร มีลักษณะทางกายภาพเป็นที่ลุ่มสลับที่ดินลักษณะลูกคลื่น มีความสูงประมาณ 160-180 เมตร จากระดับน้ำทะเล โดยครอบคลุมพื้นที่ของตำบลบ้านไผ่ (นอกเขตเทศบาลเมืองบ้านไผ่) ทั้งหมด 32.95 ตารางกิโลเมตรข้อมูลทั่วไป ข้อมูลทั่วไป. อาณาเขต องค์การบริหารส่วนตำบลบ้านไผ่ ตั้งอยู่ทางทิศเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ เทศบาลตำบลโคกสำราญ - ทิศใต้ ติดต่อ เทศบาลเมืองบ้านไผ่ - ทิศตะวันออก ติดต่อ เทศบาลเมืองบ้านไผ่, เทศบาลตำบลในเมือง - ทิศตะวันตก ติดต่อ องค์การบริหารส่วนตำบลเมืองเพีย ประวัติ แต่ก่อนแต่เดิมนั้น บริเวณพื้นที่ของตำบลบ้านไผ่นี้ มีหมู่บ้านต่างๆ คือ บ้านเกิ้ง บ้านหนองแวงไร่ บ้านเป้า บ้านหนองผือ บ้านธาตุ เป็นต้น โดยขึ้นอยู่กับการปกครองของตำบลบ้านเป้า อำเภอชนบท เมือปีพ.ศ. 2470 ประชากรได้ขยายออกไปอาศัยตามไร่นาจึงทำให้มีความเจริญมากขึ้น จนได้แยกหมู่บ้านออกจากตำบลบ้านเป้า แล้วตั้งเป็นตำบลใหม่ขึ้นมาเพื่อความสะดวกในการบริหาร โดยขณะนั้นบ้านเกิ้งมีสภาพเป็นหมู่บ้านใหญ่มีประชากรหนาแน่นและมีความพร้อมในหลายๆด้าน ทางการจึงได้ยกฐานะให้เป็นที่ตั้งของตำบล เรียกชื่อว่า "ตำบลบ้านเกิ้ง" ขึ้นตรงต่อการปกครองอำเภอชนบท ต่อมามีผู้คนจากบ้านเมืองเพีย ตัวเมืองชนบทและจากที่อื่นๆได้อพยพครอบครัวเข้ามาอยู่ในท้องที่ตำบลบ้านเกิ้งมากขึ้นเรื่อยๆ จนทำให้เกิดหมู่บ้านต่างๆมากขึ้น เช่น บ้านโคกสูง กุดเป่ง หนองผักแว่น โนนละม่อม บ้านหนองกุง บ้านหนองลุมพุก ตลาดบ้านไผ่ บ้านไผ่นอก  เมื่อปี พ.ศ. 2482 ทางการยกฐานะของชุมชนต่างๆที่ขึ้นต่อตำบลบ้านเกิ้งนั้นขึ้นเป็นกิ่งอำเภอเรียกชื่อว่า "กิ่งอำเภอบ้านไผ่" โดยเหตุที่ไม่ใช่ชื่อว่า "บ้านเกิ้ง" เพราะชาวบ้านฟังดูแล้วไม่เพราะไม่ทันสมัยเป็นชื่อแบบบ้านนอกสมัยเก่า จึงตั้งเป็นชื่อ "บ้านไผ่" แล้วต่อมาก็ได้ยุบตำบลบ้านเกิ้งลงเป็นหมู่บ้านธรรมดาแล้ว ตั้งตำบลบ้านไผ่ขึ้นมาแทน โดยต่อมาทางรถไฟจึงได้ตัดผ่านบ้านไผ่มุ่งสู่ ขอนแก่น อุดรธานี และหนองคาย ตำบลบ้านไผ่ก็มีความเจริญมากขึ้นเรื่อยๆ ซึ่งเมื่อวันที่ 5 กรกฎาคม พ.ศ. 2516 ทางราชการได้ประกาศจัดตั้งเป็น สภาตำบลบ้านไผ่ จนกระทั่งเมื่อวันที่ 16 ธันวาคม พ.ศ. 2539 ได้มีประกาศกระทรวงมหาดไทย ให้จัดตั้งขึ้นเป็น องค์การบริหารส่วนตำบลบ้านไผ่ จนถึงปัจจุบันการปกครอง การปกครอง. องค์การบริหารส่วนตำบลบ้านไผ่ ครอบคลุมพื้นที่บางส่วนของตำบลบ้านไผ่ จำนวน 13 หมู่บ้าน (นอกเขตเทศบาลเมืองบ้านไผ่) ดังนี้- หมู่ที่ 1  บ้านหนองผือ - หมู่ที่ 2  บ้านกุดเป่ง - หมู่ที่ 3  บ้านเป้า - หมู่ที่ 4  บ้านโนนละม่อม (บ้านโนนอีมอม) - หมู่ที่ 5  บ้านธาตุ - หมู่ที่ 6  บ้านป่าแดง - หมู่ที่ 7  บ้านโคกสูง - หมู่ที่ 8  บ้านทุ่งมน - หมู่ที่ 9  บ้านหนองผักแว่น - หมู่ที่ 10  บ้านหนองกุง - หมู่ที่ 11  บ้านกอบง - หมู่ที่ 12  บ้านดอนนาดี (บ้านดอนกอย) - หมู่ที่ 13  บ้านทุ่งมนการศึกษา การศึกษา. มีสถานศึกษา คือ- โรงเรียนบ้านหนองผือ-กอบง - โรงเรียนบ้านเป้า - โรงเรียนบ้านทุ่งมน - โรงเรียนเบญจมิตรวิทยาคมผลิตภัณฑ์ชุมชนผลิตภัณฑ์ชุมชน. 1. ดอกไม้ประดิษฐ์จากผ้าไหมและผ้าใยบัว ของหมู่ 2 2. ผลิตภัณฑ์จากใยบวบ ของหมู่ 2 3. ผลิตภัณฑ์จากสำลี ของหมู่ 1 (บริษัท เพิ่มพูนอุตสาหกรรม) 4. ปลาส้ม ของชุมชนแสงทอง 5. ผ้าไหม ของหมู่ 8 6. เสื้อผ้าสำเร็จรูป ของหมู่ 1</doc>
