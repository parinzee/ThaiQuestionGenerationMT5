<doc id="925578" url="https://th.wikipedia.org/wiki?curid=925578" title="ที่ลุ่มชื้นแฉะ">ที่ลุ่มชื้นแฉะ ที่ลุ่มชื้นแฉะ () เป็นพื้นที่ชุ่มน้ำที่มีไม้ล้มลุกขึ้นอยู่มากกว่าไม้เนื้อแข็ง มักพบที่ลุ่มชนิดนี้บริเวณริมทะเลสาบและลำธารต่าง ๆ โดยเป็นเขตเปลี่ยนผ่านระหว่างระบบนิเวศทางน้ำกับระบบนิเวศบนบก ที่ลุ่มชื้นแฉะโดยทั่วไปมีพืชตระกูลหญ้า ขนาก หรือกกขึ้นปกคลุม หากมีไม้เนื้อแข็งปรากฏอยู่ก็มักจะเป็นไม้พุ่มเตี้ย ลักษณะพืชพรรณเช่นนี้เป็นตัวจำแนกที่ลุ่มชื้นแฉะให้แตกต่างจากพื้นที่ชุ่มน้ำชนิดอื่น ๆ เช่น ที่ลุ่มน้ำขังซึ่งมีต้นไม้ขนาดกลางและใหญ่ขึ้นปกคลุม หรือไมร์ซึ่งมีการทับถมสะสมของซากพืชและมีสภาพเป็นกรด เป็นต้น</doc>
