<doc id="142889" url="https://th.wikipedia.org/wiki?curid=142889" title="โรงเรียนวัดป่าประดู่">โรงเรียนวัดป่าประดู่ โรงเรียนวัดป่าประดู่ ในระยะเริ่มแรกได้รับการก่อตั้งขึ้นให้เป็นโรงเรียนประถมศึกษา เปิดทำการเรียนการสอนครั้งแรกเมื่อวันที่ 30 สิงหาคม พ.ศ. 2465 บนพื้นที่ 17 ไร่เศษ เป็นสถานที่ตั้งโรงเรียน และใช้ศาลาการเปรียญของวัดป่าประดู่เป็นที่เรียนชั่วคราว มีพระศิลป์ ดัชนีย์เป็นครูใหญ่คนแรก โรงเรียนวัดป่าประดู่ ได้รับการพัฒนาขึ้นอย่างมีระเบียบระบบอย่างต่อเนื่อง เป็นลำดับในทุก ๆ ด้านจนกระทั่งปัจจุบัน ก้าวมาสู่โรงเรียนมัธยมศึกษาขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน มีการเรียนการสอนในระดับ มัธยมศึกษาปีที่ 1 ถึง มัธยมศึกษาปีที่ 6 โรงเรียนวัดป่าประดู่ ตั้งอยู่ใจกลางเมืองระยอง ด้านหน้าติดถนนสุขุมวิท ซึ่งเป็นถนนเศรษฐกิจสายหลัก ด้านขวาติดกับโรงพยาบาลระยอง ส่วนด้านซ้ายติดกับวัดป่าประดู่ประวัติ ประวัติ. โรงเรียนวัดป่าประดู่ โรงเรียนระดับมัธยมศึกษาขนาดใหญ่ของจังหวัดระยอง เป็นโรงเรียนที่มีประวัติความเป็นมาที่ยาวนาน ค่อนข้างสับสน และอุดมไปด้วยความเปลี่ยนแปลงบ่อยครั้ง จนอาจกล่าวได้ว่า เป็นโรงเรียนที่มีการเปลี่ยนแปลงมากที่สุดแห่งหนึ่ง โรงเรียนอยู่คู่เมืองระยองมานับชั่วอายุคน แม้จะไม่ถึงขั้นที่จะใช้คำว่าโบราณ หากแต่จะสืบสาวประวัติความเป็นมาจะต้องใช้คำบอกกล่าวเล่าขาน จากรุ่นสู่รุ่น ต้องใช้เวลาไม่น้อยในการพลิกสมุดบันทึกเรื่องราวจากแหล่งต่างๆ เพื่อให้ได้เรื่องราวโดยละเอียด ระยะเวลากว่า 80 ปี จากจุดเริ่มต้นจนถึงปัจจุบันโรงเรียนวัดป่าประดู่ผ่านร้อนผ่านหนาวมานับครั้งไม่ถ้วน มีการเปลี่ยนแปลงและพัฒนามาโดยลำดับ เริ่มต้นจากอาคารศาลาการเปรียญเล็กๆ ของวัดป่าประดู่ มีพระสงฆ์ทำหน้าที่เป็นครูใหญ่- 30 สิงหาคม พ.ศ. 2465 เริ่มก่อตั้งโรงเรียน โดยใช้พื้นที่ของวัดป่าประดู่ จำนวน 17 ไร่ 1 งาน 25 ตารางวาเป็นสถานที่ตั้งโรงเรียน โดยมีพระศิลป์ ดัชนีย์ เป็นครูใหญ่คนแรก - 26 มีนาคม พ.ศ. 2478 โอนไปอยู่ในสังกัดเทศบาลเมืองระยอง - 1 มกราคม พ.ศ. 2487 โอนเข้าสังกัดกรมสามัญศึกษา กระทรวงศึกษาธิการ ระดับชั้น ป.1-ป.4 - พ.ศ. 2497 เปิดการเรียนการสอนในระดับ ม.1-ม.3 ( หรือ ป.5-ป.7 ) ใช้ชื่อว่า "โรงเรียนเมืองระยอง" เป็นโรงเรียนระดับมัธยมศึกษาแห่งแรกของ อำเภอเมือง จังหวัดระยอง - พ.ศ. 2517 เปิดการเรียนการสอน ระดับชั้น มัธยมศึกษาตอนต้น ( ม.1-ม.3 ในปัจจุบัน ) - พ.ศ. 2518 โอนนักเรียน ระดับมัธยมศึกษาตอนต้นไปอยู่โรงเรียนระยองวิทยาคม และยังคงเปิดสอนในระดับประถมศึกษาอยู่เช่นเดิม - พ.ศ. 2520 เปิดการสอนในระดับชั้นมัธยมศึกษา - พ.ศ. 2521 โอนนักเรียนมัธยมศึกษาตอนต้นไปอยู่โรงเรียนระยองวิทยาคม อีกครั้ง - 1 ตุลาคม พ.ศ. 2523 โรงเรียนโอนเข้าสังกัดสำนักงานการประถมศึกษาแห่งชาติ ใช้ชื่อว่า"โรงเรียนวัดป่าประดู่ ( สหมิตรสามัคคี) " - พ.ศ. 2523 ศึกษาธิการจังหวัด สั่งให้โรงเรียนเปิดสอนระดับมัธยมศึกษาอีกครั้ง - 19 พฤษภาคม พ.ศ. 2524 เปิดสอนระดับมัธยมศึกษาตอนต้น รอบที่ 3 โรงเรียนถูกโอนเข้าสู่กรมสามัญศึกษาใช้ชื่อว่า "โรงเรียนวัดป่าประดู่" - พ.ศ. 2527 โอนทรัพย์สินต่างๆ จากประถมศึกษาให้เป็นโรงเรียน สังกัดกรมสามัญศึกษา - 11 ธันวาคม พ.ศ. 2530 กรมสามัญศึกษาอนุมัติให้เปิดสอนในระดับมัธยมศึกษาตอนปลาย - พ.ศ. 2546 เข้าสังกัดเขตพื้นที่การศึกษาระยองเขต 1 สำนักงานการศึกษาขั้นพื้นฐาน กระทรวงศึกษาธิการ ปัจจุบัน โรงเรียนวัดป่าประดู่ อำเภอเมืองระยอง จังหวัดระยอง มีนักเรียน ระดับมัธยมศึกษาตอนต้นและตอนปลาย จำนวน 3,270 คน จำนวนห้องนักเรียน รวม 64 ห้องเรียนสัญลักษณ์ประจำโรงเรียน สัญลักษณ์ประจำโรงเรียน. สัญลักษณ์ประจำโรงเรียน/คำขวัญ/เพลงและสีประจำโรงเรียน- ตราสถาบัน มงกุฏเหนืออักษรย่อ ว.ป. ส่วนของวงกลมตรงกลางคือ ดอกประดู่ ที่ล้อมไปด้วยช่อชัยพฤกษ์ - ดอกประดู่ อันเป็นสัญลักษณ์บนตราของโรงเรียน และพบได้ทั่วไปในโรงเรียน แสดงถึง ความพร้อมเพรียง ความร่วมือ ร่วมใจสามัคคี มีพลังเป็นอันหนึ่งอันเดียวกัน นอกจากนี้ดอกของประดู่ยังมีลักษณะที่ระดมกันบานเต็มต้นดูลานตา ดังนั้นคนโบราณจึงได้เลือกเอาต้นประดู่เป็นไม้ประจำกอง กองทัพเรือ และคนไทยโบราณยังเชื่ออีกว่า ส่วนของแก่นไม้ยังใช้เป็นศิลปะการดนตรี ที่สำคัญของคนพื้นเมืองในสมัยโบราณอีกด้วย คือใช้ทำเป็นเครื่องเสียงพวกระนาด นั่นก็หมายถึง ความแข็งแกร่ง แข็งแรง ทั้งนี้ดอกประดู่ยังเป็นดอกไม้ประจำจังหวัดระยองอีกด้วย - ปรัชญา: บุคคลมีทางพัฒนาได้ - คติพจน์: สุขา สงฺฆสฺส สามคฺคี (ความสามัคคีของหมู่ ก่อให้เกิดสุข) - คำขวัญ: เรียนดี ประพฤติดี มีวินัย อนามัยดี - เพลงมาร์ชป่าประดู่: เป็นหนึ่งในเพลงประจำโรงเรียนวัดป่าประดู่ ประพันธ์เนื้อร้องและทำนองโดย นายจินดา สุวรรณลมัย เป็นเพลงที่ใช้มากที่สุดจนเป็นที่คุ้นหูกันว่า เหลือง เขียว งามหรู นอกจากนี้โรงเรียนวัดป่าประดู่ยังมีเพลงประจำโรงเรียนอีกหลายเพลง - สีเหลือง-เขียว: เป็นสีประจำโรงเรียน ซึ่งในตอนหนึ่งของเพลงมาร์ชป่าประดู่ ได้กล่าวไว้ว่า "เหลือง-เขียว งามหรู ดอกประดู่เปรียบเช่นเป็นสีเหลือง ต้นใบสีเขียวช่วยประเทือง ให้รุ่งเรืองตราบสิ้นดินมลาย"อาคารสถานที่ภายในโรงเรียนอาคารต่าง ๆ อาคารสถานที่ภายในโรงเรียน. อาคารต่าง ๆ. โรงเรียนวัดป่าประดู่มีอาคารภายในโรงเรียน ทั้งสิ้น 7 อาคาร ได้แก่- อาคารพระเทพคุณาธาร หรือ อาคาร 8 อาคารเรียนพิเศษสูง 7 ชั้น สร้างขึ้นมาเพื่อรองรับการขาดแคลนห้องเรียน 41 ห้องเรียน ตั้งตระหง่านอยู่บริเวณใจกลางโรงเรียน ชั้น 2 ประกอบด้วย ห้องบริหารงานฝ่ายต่างๆ ชั้น 3 และ 4 เป็นห้องปฏิบัติการวิทยาศาสตร์ ชั้น 5 และ 6 เป็นห้องเรียนกลุ่มสาระการเรียนรู้ภาษาต่างประเทศ ส่วนชั้น 7 เป็นห้องเรียนภาษาจีน(ข้อมูลเมื่อ 28 มิถุนายน 2552‎ ปัจจุบันชั้นบนสร้างหอประชุมเป็นส่วนของอาคารชั้นบนสุด) เป็นอาคารเรียนที่สูงที่สุดในโรงเรียน สร้างขึ้นเป็นอนุสรณ์สถานเพื่อเป็นเกียรติแด่ พระเทพคุณาธาร (อภัย อภโย) (นามเดิม: อภัย วงศ์บุปผา) อดีตเจ้าอาวาสวัดป่าประดู่และเจ้าคณะจังหวัดระยอง วางศิลาฤกษ์โดย พลเอกเชษฐา ฐานะจาโร รัฐมนตรีว่าการกระทรวงกลาโหมในขณะนั้น- พิธีวางศิลาฤกษ์ เริ่มขึ้นเวลา 15.35 น. ของวันพุธที่ 8 กันยายน 2547 เป็นวันกำหนดพิธีวางศิลาฤกษ์ อาคารพระเทพคุณาธาร โดย พระเทพคุณาธาร เจ้าอาวาสวัดป่าประดู่ พระอารามหลวง เป็นประธานฝ่ายสงฆ์ พลเอกเชษฐา ฐานะจาโร รัฐมนตรีว่าการกระทรวงกลาโหม เป็นประธานฝ่ายฆราวาส วันนั้นเป็นวันประวัติศาสตร์ของชาวเหลือง-เขียว- เสาเข็มอาคาร (ใหญ่) ที่สร้างในโรงเรียนวัดป่าประดู่ ตั้งแต่อาคาร 7 เป็นต้นมา ต้องใช้วิธีการเจาะ เพราะการตอกจะกระเทือนไปทั่วบริเวณ และจุดที่อันตรายที่สุด คือ เจดีย์เก่าแก่ที่อยู่ในบริเวณโรงพยาบาลระยอง ถ้าตอกเสาเข็มคงจะพังลงมา ดังนั้นเสาเข็มของอาคารพระเทพคุณาธาร จึงใช้วิธีการเจาะ โดยผู้รับเหมา (ซึ่งโรงเรียนต้องไปขออนุเคราะห์ให้มาช่วยสร้างเพราะไม่มีใครยื่นซองประมูล) ได้ว่าจ้างบริษัท PYLON ซึ่งเป็น 1 ใน 3 ของประเทศไทยที่รับบริการเจาะเสาเข็มที่ได้มาตรฐานที่สุด เสาเข็มนั้นเป็นรากฐานที่สำคัญ หากเกิดการผิดพลาดจะกระทบต่อมาตรฐานของอาคารทันที จำเห็นได้ว่า เข็มเจาะ เป็นเข็มที่ตรงตลอดเสา ไม่เอนเอียงระเกะระกะ เหมือนเข็มตอกทั่วไป ดังนั้นอาคารพระเทพคุณาธาร จะเป็นอีกหนึ่งผลงาน ที่ชาวระยองจะฝากไว้เป็นอนุสรณ์แด่ชนรุ่นหลังได้อย่างภาคภูมิใจ - อาคาร 7 อาคารเรียนสูง 5 ชั้น ประกอบด้วยห้องเรียนมากกว่า 45 ห้อง โดยหลักๆใช้เป็นอาคารเรียนกลุ่มสาระการเรียนรู้ภาษาไทย สังคมศึกษาและ คณิตศาสตร์ เป็นส่วนใหญ่ ชั้น 1 ใช้เป็นลานกิจกรรม และห้องประชุม และกลุ่มสาระการเรียนรู้สุขศึกษาและพลศึกษาซึ่งย้ายมาจากอาคาร 2 เดิม เนื่องจากมีการรื้อถอนอาคาร 2 เพื่อเพิ่มพื้นที่ในการสร้างอาคารเรียนและหอประชุมใหม่ - อาคาร 6 อาคารเรียนสูง 2 ชั้น ตั้งอยู่หลังสุดของโรงเรียน เป็นอาคารเรียนของกลุ่มสาระการเรียนรู้การงานอาชีพและเทคโนโลยี - อาคาร 5 อาคารเรียนสูง 3 ชั้น ใช้เป็นอาคารเรียนกลุ่มสาระการเรียนรู้การงานอาชีพและเทคโนโลยี และห้องคอมพิวเตอร์ ส่วนชั้น 1 ใช้เป็นโรงอาหารร่วมกับโรงอาหารที่ต่อเติมจากอาคาร 5 และเป็นที่ตั้งของร้านค้าสหกรณ์ของโรงเรียน- อาคาร 4 อาคารเรียนสูง 3 ชั้น ตั้งอยู่ด้านหลังของอาคารพระเทพคุณาธาร ใช้เป็นอาคารเรียนของกลุ่มสาระการเรียนรู้ศิลปศึกษา และกิจกรรมแนะแนว ส่วนต่อเติมชั้น 2 ใช้สำหรับเรียนคอมพิวเตอร์ ต่อมาถูกเปลี่ยนเป็นห้องศิลปะ ส่วนชั้น 1 และส่วนต่อเติม เป็นห้องสมุดกาญจนาภิเษก- อาคาร 3 อาคารไม้หลังเก่า สูง 2 ชั้น ซึ่งปัจจุบันเหลือเพียงแต่ชื่อ เนื่องจากได้ถูกรื้อถอนออกเพื่อก่อสร้างอาคารพระเทพคุณาธารแทนที่ - อาคาร 2 อาคารไม้หลังเก่า สูง 1 ชั้น ที่อยู่กับโรงเรียนวัดป่าประดู่มาตั้งแต่ก่อตั้งโรงเรียน กว่า 86 ปี ปัจจุบันอาคาร 2 ได้ถูกรื้อถอนเมื่อเดือนธันวาคม 2559 เพื่อเพิ่มพื้นที่ในการสร้างอาคารเรียนและหอประชุมใหม่ จำนวน 3 ชั้น ปัจจุบันกลายเป็นพื้นที่โล่งลานกิจกรรมและกีฬาลานกิจกรรมและกีฬา. - สนามฟุตบอล ตั้งอยู่กลางโรงเรียน รายล้อมด้วยต้นประดู่ (ในปัจจุบันปลูกต้นประดู่ป่าแทนต้นประดู่บ้าน) - สนามบาสเก็ตบอล ประกอบด้วยสนามบาสเก็ตบอลมาตรฐานจำนวน 2 สนาม ตั้งอยู่ติดรั้วหน้าโรงเรียน ปัจจุบันเหลือเพียง 1 สนาม เนื่องจากอีกสนามหนึ่งได้ถูกปรับเปลี่ยนเป็นสนามฟุตซอล - โรงฝึกพลศึกษา เป็นโรงฝึกพลศึกษาอเนกประสงค์ในร่มขนาดใหญ่ ประกอบด้วย สนามวอลเลย์บอล ตะกร้อ และปิงปอง และเวทีจัดกิจกรรมดนตรีประจำโรงเรียน ปัจจุบันได้ถูกรื้อถอนเมื่อเดือนธันวาคม 2559 เพื่อสร้างอาคารเรียนและหอประชุมใหม่ จำนวน 3 ชั้น แทนที่โรงฝึกพลศึกษาเดิม - สนามเปตอง ตั้งอยู่ด้านหลังอาคาร 7 บนพื้นที่ส่วนห้องน้ำชายและอาคารเก็บของเดิม ซึ่งติดกับโรงพยาบาลระยองจุดผักผ่อนและทำงานจุดผักผ่อนและทำงาน. - ห้องสมุดกาญจนาภิเษก เป็นห้องสมุดขนาดใหญ่ มีหนังสือไว้ให้บริการสำหรับนักเรียนเป็นจำนวนมาก ตั้งอยู่ในส่วนต่อเติมและชั้น 1 ของอาคาร 4 - สวนกาญจนาภิเษก เป็นสวนร่มรื่น เหมาะแก่การผักผ่อนเป็นอย่างยิ่ง ในจุดนี้ยังมีบริการหมากกระดาน ไว้ให้บริการนักเรียนอีกด้วย สวนกาญจนาภิเษกอยู่ติดกับอาคาร 2 และป้อมยามฝั่งขาออก ปัจจุบันถูกรื้อถอนเป็นลานจอดรถแทน - ศาลาทรงไทย รอบสนามฟุตบอล ศาลาทรงไทย ตั้งอยู่โดยรอบของสนามฟุตบอล ในบรรยากาศอันร่มรื่น ภายใต้ร่มเงาของต้นประดู่ นอกจากนี้ยังมีในจุดอื่นๆอีกด้วย - โดม ติดกับโรงอาหาร เป็นหลังคาสีฟ้าทรงโดม ที่เชื่อต่อระหว่าง อาคาร 5 กับโรงฝึกพลศึกษา ปัจจุบันถูกรื้อถอนจุดรูดบัตรบันทึกเวลา และจุดตรวจสอบผลการเรียน จุดรูดบัตรบันทึกเวลา และจุดตรวจสอบผลการเรียน. โรงเรียนวัดป่าประดู่ เป็นโรงเรียนแรกในประเทศไทยที่ใช้ระบบการรูดบัตรบันทึกเวลาการเข้า-ออก โรงเรียน ซึ่งทางโรงเรียนจะส่งบันทึกเวลาการเข้า-ออกโรงเรียนของนักเรียน ให้ผู้ปกครองรับทราบทุกเดือน นอกจากนี้นักเรียนยังสามารถตรวจสอบผลการเรียน ได้จากจุดบริการรูดบัตรอื่นๆ ทั่วโรงเรียนอีกด้วย- อาคารรูดบัตรบันทึกเวลาเข้า-ออก ตั้งอยู่ด้านหน้าทางประตูขาเข้า ประกอบด้วยเครื่องรูดบัตรจำนวน 4 เครื่อง ปัจจุบันมี 3 เครื่อง ต่อมาได้ยกเลิกการแตะบัตรเป็นการเดินผ่านเครื่องบันทึกแทนในปี 2558 ปัจจุบันอาคารนี้ได้ถูกรื้อถอนแล้วเพื่อปรับภูมิทัศน์โรงเรียน ส่วนเครื่องบันทึกเวลาได้ย้ายมาติดตั้งทางเข้าใต้อาคาร 7 แทน - จุดรูดบัตรตรวจสอบผลการเรียน มีให้ใช้บริการอยู่ทั่วโรงเรียน ตามอาคารใหญ่ๆ ปัจจุบันไม่มีแล้วรายนามผู้บริหารศิษย์เก่าศิษย์เก่า. - ศิษย์เก่า ชั้นประถมปีที่ 7(ระบบการศึกษาแบบเก่า)</doc>
