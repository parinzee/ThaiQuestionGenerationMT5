<doc id="155273" url="https://th.wikipedia.org/wiki?curid=155273" title="ใต้ทะเลสองหมื่นโยชน์">ใต้ทะเลสองหมื่นโยชน์ ใต้ทะเลสองหมื่นโยชน์ (; ) เป็นนิยายวิทยาศาสตร์ที่เขียนโดยฌูล แวร์น ตีพิมพ์ครั้งแรกเมื่อ ค.ศ. 1870 นวนิยายกล่าวถึง กัปตันนีโม กับเรือดำน้ำของเขา ชื่อ นอติลุส ผ่านมุมมองของศาสตราจารย์ปิแอร์ แอรอนแนกซ์ นักชีววิทยาผู้โดยสารไปกับเรือ เรือดำน้ำลำนี้ถูกสร้างขึ้นมาอย่างลับๆ โดยหน่วยงานของรัฐบาล และเดินทางไปทั่วโลก ตอนที่มีชื่อเสียงที่สุดของนิยาย คือตอนที่เรือดำน้ำถูกโจมตีโดย ปลาหมึกยักษ์ ลูกเรือต้องต่อสู้กับปลาหมึกยักษ์และเสียชีวิตไปหลายคนเรือดำน้ำนอติลุส เรือดำน้ำนอติลุส. นอติลุส (Nautilus) แปลว่า หอยงวงช้าง ฌูล แวร์น นำชื่อของเรือดำน้ำนอติลุส มาจากชื่อเรือดำน้ำลำแรกของโลกที่ใช้งานได้จริงที่สร้างขึ้นในปี ค.ศ. 1800 โดยโรเบิร์ต ฟุลตัน ในภายหลังชื่อนี้ถูกนำมาตั้งเป็นชื่อเรือดำน้ำของกองทัพเรือสหรัฐอเมริกา หลายลำ ว่า "ยูเอสเอส นอติลุส" รวมทั้งเรือดำน้ำพลังนิวเคลียร์ลำแรกของโลก "ยูเอสเอส นอติลุส (SSN-571)"' สร้างในปี ค.ศ. 1954ภาพยนตร์ ภาพยนตร์. นวนิยายถูกนำมาสร้างเป็นภาพยนตร์หลายครั้ง ครั้งแรกในฝรั่งเศส เป็นภาพยนตร์เงียบในปี ค.ศ. 1907 ชื่อเรื่อง 20.000 Lieues Sous les Mers และในสหรัฐอเมริกา เป็นภาพยนตร์เงียบในปี ค.ศ. 1916 ชื่อเรื่อง 20,000 Leagues Under the Sea ภาพยนตร์ฉบับที่มีชื่อเสียงที่สุด สร้างโดยดิสนีย์ ในปี ค.ศ. 1954 นำแสดงโดย เคิร์ก ดักลาสเกร็ด เกร็ด. ชื่อกัปตันนีโม ของเรือนอติลุส มาจากชื่อในมหากาพย์ของกรีกเรื่อง โอดิสซี แต่งโดย โฮเมอร์ มีความหมายว่า "No-man" หรือ "No-body" ถูกนำมาใช้เป็นชื่อตัวละคร ปลาการ์ตูน ใน นีโม...ปลาเล็กหัวใจโต๊...โต (Finding Nemo) ภาพยนตร์แอนิเมชัน ปี 2003 ของดิสนีย์</doc>
