<doc id="855804" url="https://th.wikipedia.org/wiki?curid=855804" title="เจ้าชายซัลมาน มกุฎราชกุมารแห่งบาห์เรน">เจ้าชายซัลมาน มกุฎราชกุมารแห่งบาห์เรน เจ้าชายซัลมาน บินฮะมัด บินอีซา อัลเคาะลีฟะฮ์ มกุฎราชกุมารแห่งบาห์เรน (, พระราชสมภพ 21 ตุลาคม พ.ศ. 2512) ทรงเป็นรัชทายาทและรองนายกรัฐมนตรีพระองค์แรกของราชอาณาจักรบาห์เรน พระองค์ยังเป็นรองผู้บัญชาการทหารของกองทัพบาห์เรนพระชนม์ชีพตอนต้นและการศึกษา พระชนม์ชีพตอนต้นและการศึกษา. เจ้าชายซัลมาน บินฮะมัด บินอีซา อัลเคาะลีฟะฮ์ ทรงเป็นพระราชโอรสในสมเด็จพระราชาธิบดีฮะมัด บิน อีซา อัลเคาะลีฟะฮ์ กับพระมเหสีพระองค์แรกสมเด็จพระราชินีซาบิกา บิน อิบบราฮิม อัลเคาะลีฟะฮ์ เจ้าชายซัลมาน ทรงสำเร็จการศึกษาชั้นมัธยมที่โรงเรียนบาห์เรน ต่อทรงสำเร็จการศึกษาระดับปริญญาตรี สาขารัฐศาสตร์ จากมหาวิทยาลัยอเมริกันในกรุงวอชิงตัน ดี.ซี. ตามด้วยปริญญาโทด้าน ประวัติศาสตร์และปรัชญาวิทยาศาสตร์จาก ควีนส์คอลเลจ มหาวิทยาลัยเคมบริดจ์ อังกฤษ เจ้าชายซัลมานทรงจัดตั้ง โครงการทุนการศึกษานานาชาติของมกุฎราชกุมาร ในปีพ.ศ. 2542 เพื่อแนะนำคนหนุ่มสาวชาวบาห์เรนเข้าสู่ศตวรรษที่ 21 ภายใต้โครงการนี้นักเรียนที่มีความสามารถมากที่สุดในประเทศบาห์เรนได้รับทุนการศึกษา เพื่อศึกษาต่อในต่างประเทศและกลับมามีส่วนร่วมในการพัฒนาประเทศบาห์เรน นักเรียนกว่า 140 คนจากทั่วประเทศบาห์เรนได้รับทุนการศึกษาและมีโอกาสได้ไปศึกษาต่อในต่างประเทศรวมถึงสหราชอาณาจักร สหรัฐอเมริกา และฝรั่งเศส</doc>
