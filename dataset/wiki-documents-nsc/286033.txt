<doc id="286033" url="https://th.wikipedia.org/wiki?curid=286033" title="เจ้าหญิงฟาดียะห์แห่งอียิปต์">เจ้าหญิงฟาดียะห์แห่งอียิปต์ เจ้าหญิงฟาดียะห์แห่งอียิปต์ (อาหรับ:فادية Fādiya, ประสูติ 15 ธันวาคม ค.ศ. 1943-26 ธันวาคม ค.ศ. 2002) พระราชธิดาองค์เล็กในพระเจ้าฟารุกที่ 1 แห่งอียิปต์ และสมเด็จพระราชินีฟารีดาแห่งอียิปต์ พระมเหสีพระองค์แรกพระประวัติ พระประวัติ. เจ้าหญิงฟาดียะห์แห่งอียิปต์ ประสูติเมื่อวันที่ 15 ธันวาคม ค.ศ. 1943 เป็นพระราชธิดาองค์เล็กในพระเจ้าฟารุกที่ 1 แห่งอียิปต์ และสมเด็จพระราชินีฟารีดาแห่งอียิปต์ พระมเหสีพระองค์แรก โดยพระองค์มีพระพี่นางร่วมพระมารดาสองพระองค์ ได้แก่ เจ้าหญิงเฟริยาล และเจ้าหญิงเฟาซียะห์ ต่อมาได้เกิดเหตุการณ์ปฏิวัติอียิปต์ในปี ค.ศ. 1952 พระเจ้าฟารุกที่ 1 แห่งอียิปต์ พระราชบิดาจึงส่งเจ้าหญิงฟาดียะห์ไปศึกษายังประเทศสวิตเซอร์แลนด์ โดยพระองค์ได้เรียนเกี่ยวกับการเขียนภาพเสกสมรส เสกสมรส. เจ้าหญิงฟาดียะห์เสกสมรสเมื่อวันที่ 17 กุมภาพันธ์ ค.ศ. 1965 โดยเสกสมรสกับนายปิแอร์ อเล็กซีวิคช์ ออร์ลอฟฟ์ นักธรณีวิทยาชาวสวิส ที่มีเชื้อสายราชวงศ์รัสเซีย โดยจดทะเบียนสมรสกันที่สำนักงานทะเบียนเคนซิงสตัน (Kensington) กรุงลอนดอน โดยสามีของพระองค์ได้เปลี่ยนมานับถือศาสนาอิสลาม และได้ชื่อมุสลิมว่า ซาอิด ออร์ลอฟฟ์ โดยทั้งคู่ มีบุตรด้วยกันสองคน ได้แก่ นายมิกาเอล-ชาเมล ออร์ลอฟฟ์ และนายอาแล็กซองดร์-อาลี ออร์ลอฟฟ์ ส่วนเจ้าหญิงฟาดียะห์ได้ทำงานเป็นล่ามในกระทรวงการท่องเที่ยวของประเทศสวิตเซอร์แลนด์ โดยพระองค์สามารถรับสั่งภาษาฝรั่งเศส, ภาษาอังกฤษ, ภาษาอิตาเลียน และภาษาสเปนสิ้นพระชนม์ สิ้นพระชนม์. เจ้าหญิงฟาดียะห์ สิ้นพระชนม์เมื่อวันที่ 26 ธันวาคม ค.ศ. 2002 ที่เมืองโลซาน ประเทศสวิตเซอร์แลนด์ และพระศพได้ฝังไว้ในกรุงไคโร ประเทศอียิปต์ สิริรวมพระชนมายุ 59 พรรษาพระราชตระกูล</doc>
