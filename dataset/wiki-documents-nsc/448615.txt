<doc id="448615" url="https://th.wikipedia.org/wiki?curid=448615" title="ไข่สั่น">ไข่สั่น ไข่สั่น เม็ดสั่น หรือ ไข่รัก () เป็นอุปกรณ์มีลักษณะอย่างไข่สัตว์ปีกหรือกระสุนปืนสำหรับสร้างความสั่นสะเทือนเพื่อเร้ากำหนัดโดยสอดใส่เข้าไปในช่องคลอดหรือทวารหนัก มักเป็นส่วนหนึ่งของของเล่นทางกามวิสัยที่แยกชิ้นส่วนกันใช้งานได้ แต่ละชิ้นมักมีขนาดยาวสองถึงสามนิ้ว และสูงราวสามนิ้วครึ่งโครงสร้าง โครงสร้าง. ไข่สั่นประกอบด้วยอุปกรณ์สั่นซึ่งมีรูปดังไข่หรือกระสุนหนึ่งชิ้น โดยอาจมีสายไฟเชื่อมต่อหรือไม่ก็ได้ และมีเครื่องควบคุมระยะไกลหนึ่งชิ้นสำหรับสั่งการสั่นสะเทือนผ่านระบบคลื่นความถี่ทางวิทยุ ไข่สั่นบางรุ่นอาจมีวงจรรวมฝังอยู่เพื่อสร้างรูปแบบการสั่นที่พิเศษจากรูปแบบปรกติ เป็นต้นว่า เต้นเป็นจังหวะ (pulsation) หรือเพิ่มระดับความแรง (escalation) ได้ ซึ่งอาจช่วยประเทืองกามารมณ์ของผู้ใช้บางคน ไข่สั่นประเภทที่ไม่มีสายเชื่อมต่อนั้นเหมาะสำหรับใช้ในระยะไกล แต่ไม่เหมาะสำหรับทวารหนัก เพราะหลุดเข้าไปในรูทวารได้ ไข่สั้นนั้นประกอบขึ้นจากวัสดุจำพวกยาง ซิลิโคน โลหะ พลาสติก หรือแก้วอย่างใดอย่างหนึ่งหรือหลายอย่างประสมกัน และอาจหุ้มด้วยวัสดุอ่อนนุ่มยืดหยุ่นได้ เช่น เยลลี หรือซิลิโคน เพื่อประโยชน์ให้เกิดความสุขเมื่อสัมผัส วัสดุเหล่านี้บางทีก็ทำเป็นสีสันต่าง ๆ เพื่อให้ผู้ใช้รื่นเริงบันเทิงใจ ไข่สั่นมีหลายประเภท แต่ละประเภทกำหนดขึ้นเพื่อใช้ประโยชน์หลายรูปแบบต่างกันไป เป็นต้นว่า ไข่เดี่ยว (single egg) มีไข่หนึ่งใบทำงานด้วยแผงควบคุมและใส่ถ่านที่ตัวไข่นั้นเอง ประเภทนี้มักสั่นอย่างเดียว ไม่มีหน้าที่พิเศษหลากหลายเหมือนประเภทอื่น, ไข่คู่ (double eggs) แยกกันสั่นด้วยอัตราความถี่และความเร็วต่างกันหรือเหมือนกันแล้วแต่กำหนด เพื่อเพิ่มการสั่นสะเทือนขึ้นอีกเท่า และไข่สั่นไร้สายประกอบเครื่องควบคุมระยะไกล (wireless love egg with a remote control) มีไข่จะกี่ใบก็แล้วแต่ ซึ่งล้วนไม่มีสายเชื่อม และทำงานตามที่เครื่องควบคุมระยะไกลสั่งความบันเทิงใจ ความบันเทิงใจ. ไข่สั่นเป็นของเล่นอเนกประสงค์ทางกามวิสัย ชายหรือหญิงก็ใช้ได้ทั้งสิ้น และอาจใช้ได้แก่หลาย ๆ ส่วนของร่างกาย เป็นต้นว่า สอดใส่ไข่สั่นเข้าไปในช่องคลอดดังสอดใส่แทมพอน (ผ้าอนามัยแบบสอด) แล้วให้ไข่สั่นทำงานเพื่อสร้างความสั่นสะเทือนเป็นช่วง ๆ ไป หรือใช้แก่ปุ่มกระสัน (clitoris) โดยตั้งไข่สั่นไว้กระหนาบกับปุ่มกระสันเป็นต้น หรือใช้แก่หัวนม ตลอดจนอัณฑะ และองคชาตก็ได้ ไข่สั่นอาจใช้ขณะสำเร็จความใคร่ด้วยตนเอง หรือก่อนหรือขณะร่วมประเวณีกันก็ได้ ไข่สั่นแบบไข่คู่นั้นมักใช้แก่ช่องคลอดและทวารหนัก หรืออาจใช้แก่ทวารหนักของคู่รักทั้งสองเมื่อสมสู่กัน หรือช่องคลอดของหญิงสาวรักร่วมเพศทั้งสองเมื่อร่วมประเวณีกันก็ได้ อนึ่ง ไข่สั่นอาจใช้ร่วมกับของเล่นทางกามวิสัยชิ้นอื่น เป็นต้นว่า พวงองคชาตแบบคล้องสะเอว เพื่อเร้ากำหนัดให้แก่หญิงผู้คล้องลิงก์เว็บไซต์ที่เกี่ยวข้องลิงก์เว็บไซต์ที่เกี่ยวข้อง. - ไข่สั่น ราคาถูก</doc>
