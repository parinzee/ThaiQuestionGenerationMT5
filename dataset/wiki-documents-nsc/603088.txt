<doc id="603088" url="https://th.wikipedia.org/wiki?curid=603088" title="เปราะหอม">เปราะหอม เปราะหอม หรือ ข่ามาราบา หรือหอมเปราะ ว่านตีนดิน เป็นพืชในวงศ์ Zingiberaceae พบตามที่โล่งในเกาะนิวกินี กระจายพันธุ์ใน อินโดนีเซีย จีนตอนใต้, ไต้หวัน, กัมพูชา และอินเดีย เป็นไม้ล้มลุกอายุหลายปี ลำต้นเป็นเหง้าใต้ดินมีรากสะสมอาหาร ใบเดี่ยวแทงขึ้นมาจากเหง้า ไม่มีก้านใบ ใบอยู่ใกล้พื้นดิน มักมีเพียง 2 ใบ ท้องใบมีขน ใบกลมแผ่ออกตามแนวข้าง ช่อดอกออกระหว่างใบทั้งสอง ไม่มีก้านช่อดอก ริ้วประดับรูปใบหอก ดอกสีชมพูอ่อนหรือขาว มีจุดสีม่วง เหง้ามีรสเผ็ดขม ใช้ขับลม แก้ลงท้อง แก้หวัดกระตุ้นอาการประสาทหลอน เหง้าใช้ประกอบอาหาร ชาวโอรัง อัสลีในรัฐเประ ประเทศมาเลเซียนำน้ำคั้นจากเหง้าใช้รักษาอาการปวดจากโรคกระเพาะอาหารและไอ</doc>
