<doc id="486075" url="https://th.wikipedia.org/wiki?curid=486075" title="แพนด้ายักษ์ (สกุล)">แพนด้ายักษ์ (สกุล) แพนด้ายักษ์ หรือ หมีแพนด้า () เป็นสกุลของสัตว์เลี้ยงลูกด้วยนมในวงศ์หมี (Ursidae) สกุลหนึ่ง ใช้ชื่อสกุลว่า Ailuropoda แพนด้ายักษ์ ได้ปรากฏขึ้นมาครั้งแรกบนโลกเมื่อราว 8–9 ล้านปีก่อน ในช่วงปลายยุคไพลโอซีน (เริ่มต้นเมื่อ 25 ล้านปีก่อน กินเวลาประมาณ 12 ล้านปี) ตามที่มีการพบหลักฐาน เป็นซากฟอสซิล ที่บริเวณรอบ ๆ ป่าเขตร้อนชื้น ในมณฑลยูนาน ทางภาคใต้ของประเทศจีน โดยสัตว์ในสกุลนี้ได้กระจายพันธุ์ไปทั่วบริเวณที่เป็นประเทศจีนในปัจจุบัน ตลอดจนถึงเกาะไต้หวัน และภาคเหนือของเวียดนาม, พม่า และภาคเหนือของไทยด้วย ซึ่งบรรพบุรุษของสัตว์ในสกุลนี้ได้วิวัฒนาการแยกตัวเองออกจากสัตว์ในสกุล  Ailurarctos ที่มีชีวิตอยู่ในปลายยุคไมโอซีน โดยแพนด้ายักษ์ในตอนแรกเริ่มมีขนาดเพียงครึ่งหนึ่งของแพนด้ายักษ์ในปัจจุบัน หรือมีขนาดตัวพอ ๆ กับสุนัขอ้วน ๆ ตัวหนึ่งเท่านั้น และมีชีวิตอยู่ร่วมกับสัตว์เลี้ยงลูกด้วยนมยุคก่อนประวัติศาสตร์หลายชนิด อาทิ มนุษย์ปักกิ่ง, เสือเขี้ยวดาบ, ช้างแมมมอธ เป็นต้นการจำแนก การจำแนก. แบ่งออกได้เป็น 5 ชนิด แต่ปัจจุบันเหลือเพียงชนิดเดียวเท่านั้น คือ แพนด้ายักษ์ ซึ่งรู้จักกันเป็นอย่างดี และแบ่งออกได้เป็น 2 ชนิดย่อย ได้แก่- †Ailuropoda microta (ปลายยุคไพลโอซีน) - †Ailuropoda wulingshanensis (ปลายยุคไพลโอซีน–ต้นยุคเพลสโตซีน) - †Ailuropoda baconi (เพลสโตซีน) - †Ailuropoda minor (เพลสโตซีน) - Ailuropoda melanoleuca- Ailuropoda melanoleuca melanoleuca - Ailuropoda melanoleuca qinlingensis - †Ailuropoda melanoleuca hastorni</doc>
