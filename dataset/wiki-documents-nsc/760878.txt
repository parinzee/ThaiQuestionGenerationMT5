<doc id="760878" url="https://th.wikipedia.org/wiki?curid=760878" title="ขาเขียด">ขาเขียด ขาเขียด เป็นไม้น้ำในวงศ์ Alismataceae ผิวเกลี้ยง มียาง เหง้าใต้ดินรูปเรียว ปลายเหง้าเป็นหัว ใบออกเป็นกระจุก โผล่พ้นน้ำ คล้ายหัวลูกศร ก้านใบรูปสามเหลี่ยมแหลม ภายในมีช่องอากาศ ใบที่จมใต้ยาวจะเป็นทรงยาว ดอกช่อ สีขาว ผลเป็นกระจุกกลม เมล็ดมีปีกกว้าง กระจายพันธุ์ตั้งแต่ทะเลดำ จนถึงญี่ปุ่น หัวดิบมีพิษ ต้มสุกรับประทานได้ ใบอ่อนรับประทานเป็นผัก ทุกส่วนของต้นใช้เลี้ยงหมู ในเวียดนามใช้หัวเป็นยาระบายและยาบำรุงกำลัง</doc>
