<doc id="918675" url="https://th.wikipedia.org/wiki?curid=918675" title="สมเด็จพระราชินีเจรัลดีนแห่งแอลเบเนีย">สมเด็จพระราชินีเจรัลดีนแห่งแอลเบเนีย สมเด็จพระราชินีเจรัลดีนแห่งแอลเบเนีย () ทรงเป็นสมเด็จพระราชินีใน พระเจ้าซ็อกที่ 1 แห่งแอลเบเนีย และพระราชมารดาในเจ้าชายเลกาที่ 1 มกุฎราชกุมารแห่งแอลเบเนียพระราชประวัติ พระราชประวัติ. สมเด็จพระราชินีเจรัลดีนแห่งแอลเบเนีย เสด็จพระราชสมภพเมื่อวันที่ 6 สิงหาคม พ.ศ. 2458 ณ ออสเตรีย-ฮังการี มีพระนามเดิมว่า เคาน์เตสเจรัลดีน มาร์จิต เวอร์จีเนีย โอลกา มาเรีย อัพโพนยี เดอ นากี-อัพโพนยี เป็นธิดาใน เคานต์กุยลา อัพโพนยี เดอ นากี-อัพโพนยี และ แกลดีส เวอร์จีเนีย สติววาร์ด โดยพระอัยกาของพระองค์นั้นทำงานเป็นเป็นนักการฑูตในอเมริกา ต่อมาได้เป็นกงสุลแห่งเบลเยียม เมื่อพระองค์มีพระชนมายุได้ 3 พรรษา ครอบครัวของพระองค์ไดย้ายไปอาศัยในสวิตเซอร์แลนด์ ต่อมาปีพ.ศ. 2464 ครอบครัวของพระองค์ได้ย้ายกลับไปออสเตรีย-ฮังการีอีกครั้งเนื่องจากนายพลมิกโลช โฮร์ตี ได้เชิญครอบครัวของพระองค์กลับมาอาศัยในออสเตรีย-ฮังการี และต่อมาเมื่อพระราชบิดาของพระองค์เสียชีวิตทั้งหมดจึงได้ย้ายไปประเทศฝรั่งเศสอภิเษกสมรส อภิเษกสมรส. เคาน์เตสเจรัลดีน ได้เริ่มมีความสัมพันธ์กับ พระเจ้าซ็อกที่ 1 แห่งแอลเบเนีย โดยพระเจ้าซ็อกที่ 1 ได้พระราชทานพระบรมราชวโรกาส ให้เคาน์เตสเจรัลดีเข้าเฝ้าทูลละอองธุลีพระบาท ณ ท้องพระโรงพระราชวังหลวง หลังจากนั้นไม่กี่วัน ทั้ง 2 ก็ได้ราชาภิเษกสมรสกัน โดยพระเจ้าซ็อกที่ 1 ได้มีพระราชดำรัสชื่นชมเคาน์เตสว่า กุหลาบขาวแห่งฮังการี และเคาน์เตสได้รับการยกย่องว่าเป็นเจ้าหญิงแห่งแอลเบเนียภายหลังที่พระเจ้าซ็อกที่ 1 มีพระราชดำรัสต่อหน้าสาธารณชน ต่อมาเมื่อวันที่ 27 เมษายน พ.ศ. 2481 ทั้งคู่ได้เข้าพระราชพิธีราชาภิเษกสมรสกัน ณ ติรานา ซึ่งเธอได้รับการสถาปนาให้ดำรงพระราชอิสริยยศเป็น สมเด็จพระราชินีแห่งแอลเบเนีย ทั้งคู่มีพระราชโอรสร่วมกันเพียงพระองค์เดียวคือ1. เจ้าชายเลกาที่ 1 มกุฎราชกุมารแห่งแอลเบเนียพระชนม์ชีพหลังอิตาลิรุกราน พระชนม์ชีพหลังอิตาลิรุกราน. ในปี พ.ศ. 2482 รัฐบาลอิตาลีได้เข้าทำการรุกรานแอลเบเนีย และล้มล้างระบอบราชวงศ์ ทำให้ราชวงศ์แอลเบเนียต้องเสด็จพระราชดำเนินไปประทับประเทศอื่นๆ โดยพระองค์และพระราชสวามีพร้อมด้วยพระราชโอรสในเสด็จพระราชดำเนินลี้ภัยผ่านประเทศกรีซและตุรกีก่อนจะเสด็จไปประเทศที่ประทับ ณ แอฟริกาใต้ ซึ่งเมื่อพระองค์ พระราชสวามี พร้อมด้วยพระราชโอรส เสด็จพระราชดำเนินนิวัติแอลเบเนีย พระองค์ทรงยืนยันว่า เจ้าชายเลกาที่ 1 มกุฎราชกุมารแห่งแอลเบเนีย พระราชโอรสนั้น เป็นพระเจ้าแผ่นดินแห่งแอลเบเนียอย่างถูกต้อง และทรงเรียกร้องให้รัฐบาลฟื้นฟูระบอบกษัตริย์ แต่ถึงกระนั้นรัฐบาลก็มิได้ทำตามมากนัก โดยประชาชนให้ความเคารพนับถือเจ้าชายเลกาที่ 1 ในฐานะพระมหากษัตริย์เพียงในพระนามเท่านั้นสวรรคต สวรรคต. สมเด็จพระราชินีเจรัลดี เสด็จสวรรคตเมื่อวันที่ 22 ตุลาคม พ.ศ. 2545 สิริพระชนมพรรษา 87 พรรษา โดยพระอาการพระหทัยวายเฉียบพลันเครื่องราชอิสริยาภรณ์เครื่องราชอิสริยาภรณ์. - Knight Grand Cross of the Order of Fidelity (26 April 1938). - Mother Teresa Medal [posthumous] (5 April 2004).</doc>
