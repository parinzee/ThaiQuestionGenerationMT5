<doc id="56517" url="https://th.wikipedia.org/wiki?curid=56517" title="แทมมารีน ธนสุกาญจน์">แทมมารีน ธนสุกาญจน์ ร.ต.ท.หญิง แทมมารีน ธนสุกาญจน์ (โรมัน: Tamarine Tanasugarn; ชื่อเล่น: แทมมี่; เกิด: 24 พฤษภาคม 2520 — ) เป็นนักเทนนิสหญิงมือ 9 ของไทย และอันดับที่ 697 ของโลก อดีตนักเทนนิสมือ 1 ของไทย และเคยมีอันดับโลกสูงสุดอันดับ 19 เมื่อวันที่ 13 พฤษภาคม พ.ศ. 2545 และประเภทคู่อันดับโลกสูงสุด อันดับ 15 เมื่อวันที่ 13 กันยายน พ.ศ. 2547ประวัติ ประวัติ. แทมมารีนเกิดเมื่อวันที่ 24 พฤษภาคม พ.ศ. 2520 ที่ลอสแอนเจลิส สหรัฐอเมริกา เป็นบุตรของคุณวีระชัย และคุณสุเนตรา ธนสุกาญจน์ มีพี่สาวสองคน และน้องชายหนึ่งคน แทมมารีนเล่นเทนนิสตั้งแต่เด็ก เพราะเล่นเทนนิสกันทั้งครอบครัว สำเร็จการศึกษาปริญญาโท คณะบริหารธุรกิจ มหาวิทยาลัยกรุงเทพ รุ่น 33 / ปีที่สำเร็จการศึกษา 2542 แทมมารีนเริ่มเล่นอาชีพเมื่อ พ.ศ. 2537 โดยมีบิดาเป็นผู้ฝึกสอน วีระชัยลาออกจากงานประจำ และพาแทมมารีนออกตระเวนแข่งขันในต่างประเทศด้วยทุนส่วนตัว ต่อมาแทมมารีนได้รองชนะเลิศประเภทเยาวชนในรายการเทนนิสวิมเบิลดัน เมื่อ พ.ศ. 2538 โดยแพ้ Aleksandra Olsza จากโปแลนด์ 7-5, 7-6 (6) ในรอบชิงชนะเลิศ แทมมารีนเป็นที่รู้จักอย่างกว้างขวาง ในการแข่งขันนัดแรกของ สนามอาร์เธอร์ แอช เซ็นเตอร์คอร์ตที่เพิ่งสร้างเสร็จใหม่ เพื่อเป็นเกียรติแก่อาร์เธอร์ แอช นักเทนนิสผิวดำชาวอเมริกันผู้เคยเป็นมือหนึ่งของโลก ช่วงทศวรรษ 1970 ในการแข่งขันยูเอสโอเพ่น 1997 นัดเปิดสนามเมื่อวันที่ 25 สิงหาคม 2540 ก่อนการแข่งขันมีการแสดงดนตรีโดยวิทนีย์ ฮิวสตัน เป็นที่คาดหมายกันว่า ผู้เล่นในนัดแรกควรจะเป็นนักเทนนิสผิวดำ คือ วีนัส วิลเลียมส์ และชานดา รูบิน (Chanda Rubin) นักเทนนิสดาวรุ่งสหรัฐ แต่แล้วก็มีการเปลี่ยนแปลงตารางผู้เล่น จากวิลเลียมส์เป็นแทมมารีนแทน ผลการแข่งขันปรากฏว่า แทมมารีนเอาชนะรูบินได้ 6-4, 6-0 อย่างพลิกความคาดหมาย และกลายเป็นข่าวใหญ่ การแข่งขันครั้งนั้นเป็นครั้งแรกที่แทมมารีนได้เล่นในเซ็นเตอร์คอร์ตของรายการใหญ่ และมีการถ่ายทอดสดไปทั่วโลก แทมมารีนเป็นนักเทนนิสที่แม้จะเคลื่อนที่ได้ไม่ว่องไว และเสิร์ฟไม่แรง แต่เธอควบคุมลูกได้แม่นยำ โดยเฉพาะในสนามคอร์ตหญ้า ครั้งหนึ่งเธอเคยทำผลงานได้ดีในรายการเทนนิสวิมเบิลดัน ผ่านเข้ารอบ4 ได้เข้าไปเล่นในสัปดาห์ที่สองติดต่อกันถึง 5 ปี ระหว่าง พ.ศ. 2541 ถึง 2545 (เว้นปี 2546 ซึ่งตกรอบแรก และทำได้อีกครั้งในปี 2547) ซึ่งเป็นผลงานที่เธอภาคภูมิใจมาก เธอเคยจับคู่เล่นเทนนิสประเภทคู่กับมาเรีย ชาราโปวา และได้แชมป์ประเภทคู่ 2 รายการ ที่โตเกียว และลักเซมเบิร์ก เมื่อ พ.ศ. 2546 (ในปีนั้น มาเรีย ชาราโปวา ได้แชมป์ทั้งประเภทเดี่ยว และประเภทคู่ ในรายการเจแปนโอเพ่น ที่โตเกียว และเป็นแชมป์ดับเบิลยูทีเอแรกในการเล่นอาชีพของชาราโปวา) หลังต้องเผชิญกับปัญหาอาการบาดเจ็บรุมเร้าในช่วงปี 2549-2550 จนทำท่าว่าจะแขวนแร็กเก็ตอยู่รอมร่ออยู่แล้ว แต่ทว่าในปี 2551 สาว “แทมมี่” ก็กลับมาสร้างผลงานได้อย่างโดดเด่นอีกครั้ง โดยเฉพาะในช่วงกลางฤดูกาลแข่งขัน เมื่อตัดสินใจปรับโปรแกรมการแข่งขัน ลดรายการบนคอร์ตดิน และลดระดับตัวเองลงไปแข่งในรายการระดับชาลเลนเจอร์ บนคอร์ตหญ้า แทนรายการระดับดับเบิลยูทีเอทัวร์ในช่วงฤดูกาลบนคอร์ตดิน และก็สามารถคว้าแชมป์หญิงเดี่ยวมาครองได้ ในรายการที่จิฟู ประเทศญี่ปุ่น ต้นเดือนพฤษภาคม 2551 แทมมารีน กล่าวว่า สาเหตุที่กลับมาเล่นได้ดีอีกครั้ง ส่วนหนึ่งคงจะมาจากการที่ตัดสินใจจ้าง นายฐิติพันธุ์ ทรัพย์กล้า อดีตนักกีฬาวิ่งข้ามรั้วมหาวิทยาลัยศรีปทุม มาเป็น เทรนเนอร์ส่วนตัว ตั้งแต่ช่วงการแข่งขันเทนนิสในกีฬาซีเกมส์ ครั้งที่ 24 ที่ จ.นครราชสีมา ทำให้สภาพร่างกายกลับมาแข็งแกร่งมากขึ้น น้ำหนักตัวลดลง ความคล่องตัวมีสูงขึ้นกว่าเดิม จากนั้นแม้ว่าเธอจะตกรอบแรกในรายการคอร์ตดิน ที่โรลังด์ การ์รอส ประเทศฝรั่งเศส แต่ก็ไม่ได้ทำให้ความมั่นใจของเธอสูญเสียไป แทมมี่วางโปรแกรมแข่งขันเทนนิสบนคอร์ตหญ้า ก่อนถึงรายการวิมเบิลดันในปีนี้ไว้ 3 รายการ และ 2 รายการแรก ที่เซอร์บิตัน และเบอร์มิงแฮม สามารถเข้าถึงรอบก่อนรองชนะเลิศ เดือนมิถุนายน พ.ศ. 2551 ก่อนการแข่งขันเทนนิสวิมเบิลดัน แทมมารีนคว้าแชมป์ที่ประเทศเนเธอร์แลนด์ โดยเอาชนะ ดินารา ซาฟินา มือวางอันดับ 3 ของรายการ มืออันดับ 9 ของโลก และรองแชมป์เฟรนช์โอเพ่น 2008 ด้วยคะแนน 7-5, 6-3 ซึ่งแทมมารีนเข้าไปเล่นเมนดรอว์ในฐานะผู้เล่นจากรอบคัดเลือก นับเป็นแชมป์ดับเบิลยูทีเอรายการที่สองและเป็นแชมป์แรกบนคอร์ตหญ้า ในการแข่งขันเทนนิสวิมเบิลดัน แทมมารีนสร้างประวัติศาสตร์ด้วยการเป็นนักเทนนิสชาวไทยคนแรกที่เข้าถึงรอบก่อนรองชนะเลิศในรายการแกรนด์แสลม ด้วยการเอาชนะเยเลนา แยนโควิช มือวางอันดับ 2 ของรายการ ก่อนไปแพ้ให้กับวีนัส วิลเลียมส์ หลังจากนั้นแทมมารีนได้รับเชิญไปแข่งโอลิมปิกฤดูร้อน 2008 ซึ่งจัดขึ้นที่ปักกิ่ง แม้ว่าก่อนหน้านั้นจะได้รับการปฏิเสธและไม่มีชื่อของแทมมารีนในรายชื่อตัวสำรอง นับเป็นการเข้าร่วมกีฬาโอลิมปิกครั้งที่ 4 ของแทมมารีน แทมมารีนเคยเขียนบทความชื่อ แทมมี่ค่ะ ตีพิมพ์ในหนังสือพิมพ์มติชน ฉบับวันอาทิตย์ เล่าถึงประสบการณ์ในการเล่นเทนนิสอาชีพในต่างประเทศ หลังเลิกเล่น แทมมารีนได้รับการประดับยศเป็น ร้อยตำรวจตรีหญิง (ร.ต.ต.หญิง) สังกัดกองการเงิน สำนักงานงบประมาณและการเงิน สำนักงานตำรวจแห่งชาติ โดยผ่านหลักสูตรฝึกอบรมข้าราชการตำรวจและบุคคลที่บรรจุหรือโอนมาเป็นข้าราชการตำรวจชั้นสัญญาบัตร รุ่นที่ 40 ตั้งแต่ปลายปี พ.ศ. 2558 โดยใช้โควต้านักกีฬาในการสมัครสถิติการแข่งขันอาชีพประเภทเดี่ยวระดับดับเบิลยูทีเอทัวร์ชนะเลิศ (4)รองชนะเลิศ (7)ระดับไอทีเอฟชนะเลิศ (11)รองชนะเลิศ (6)ประเภทคู่ระดับดับเบิลยูทีเอทัวร์ชนะเลิศ (7)รองชนะเลิศ (6)ระดับไอทีเอฟชนะเลิศ (3)รองชนะเลิศ (4)การเอาชนะนักเทนนิส 10 อันดับแรกของโลกการเอาชนะนักเทนนิส 10 อันดับแรกของโลก. - อันดับโลกของ แทมมารีน ธนสุกาญจน์ ในขณะนั้น - อันดับโลกของคู่แข่งขันในขณะนั้นตารางสถิติการแข่งขันอาชีพประเภทเดี่ยวในรายการสำคัญ ตารางสถิติการแข่งขันอาชีพประเภทเดี่ยวในรายการสำคัญ. ตารางนี้จะช่วยอธิบายความหมายของแต่ละข้อความรวมทั้งอักษรย่อ- แพ้ในรอบคัดเลือกรอบที่ 2 - แพ้ในรอบคัดเลือกรอบที่ 1 - ชนะในรอบคัดเลือก 2 แมตซ์ และแพ้ 1 แมตซ์ เพื่อเข้าไปสู่รอบเมนดรอว์ ก่อนที่จะไปแพ้ในรอบที่ 3 - ชนะในรอบคัดเลือก 2 แมตซ์ เพื่อเข้าไปสู่รอบเมนดรอว์ - ชนะในรอบคัดเลือก 3 แมตซ์ เพื่อเข้าไปสู่รอบเมนดรอว์ - ชนะในรอบคัดเลือก 1 แมตซ์ และแพ้ 1 แมตซ์ เพื่อเข้าไปสู่รอบเมนดรอว์ ก่อนที่จะไปแพ้ในรอบที่ 1 - สถิติการชนะ-แพ้รวมทุกแมตซ์ของเธอ สามารถดูข้อมูลเพิ่มเติมได้จาก เว็บไซต์ของดับเบิลยูทีเอ ทัวร์ ซึ่งสถิตินี้นับรวมทั้งรายการไอทีเอฟเซอร์กิต และ เฟดคัพ - แมตซ์การแข่งขันรอบคัดเลือกไม่ได้ถูกนับรวมไปในสถิติการชนะ-แพ้ของเธอ</doc>
