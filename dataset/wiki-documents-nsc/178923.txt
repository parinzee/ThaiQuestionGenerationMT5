<doc id="178923" url="https://th.wikipedia.org/wiki?curid=178923" title="ทะเลชวา">ทะเลชวา ทะเลชวา () ตั้งอยู่ระหว่างเกาะชวากับเกาะบอร์เนียว (กาลีมันตัน) ในประเทศอินโดนีเซีย ครอบคลุมเนื้อที่ประมาณ 310,000 ตารางกิโลเมตร โดยเชื่อมต่อกับทะเลจีนใต้ การประมงเป็นกิจกรรมทางเศรษฐกิจที่สำคัญอย่างหนึ่งในทะเลชวา มีสัตว์น้ำในพื้นที่เหล่านี้มากกว่า 3,000 ชนิด มีอุทยานแห่งชาติจำนวนหนึ่งในพื้นที่ดังกล่าว เช่น การีมุนชวา และมีเกาะนับพันเกาะทางตอนเหนือของแผ่นดินใหญ่จาการ์ตา พื้นที่รอบทะเลชวาเป็นสถานที่ท่องเที่ยวที่สำคัญและเป็นแหล่งดำน้ำเพื่อชมและถ่ายภาพใต้น้ำ เช่น สัตว์ทะเล ฟองน้ำ ปะการัง ซากเรืออับปาง หรือถ้ำใต้น้ำ เป็นต้น การรบในทะเลชวาในช่วงเดือนกุมภาพันธ์ถึงมีนาคม พ.ศ. 2485 นับเป็นยุทธนาวีที่สิ้นเปลืองมากที่สุดครั้งหนึ่งในสงครามโลกครั้งที่สอง โดยที่กองกำลังทางเรือของเนเธอร์แลนด์ อังกฤษ ออสเตรเลีย และสหรัฐอเมริกา แทบจะถูกทำลายย่อยยับในการรบเพื่อป้องกันชวาจากการโจมตีของญี่ปุ่น</doc>
